---
Typ: Notatka
Data utworzenia: 2024-11-12T16:06
Przedmiot: "[[Historia Muzyki Średniowiecza I Renesansu - Wykłady]]"
Archiwizuj: true
Twórca: Konstanty Lamcha
tags:
  - techniki/polifonia
  - epoka/renesans
  - kompozytor/Johannes-Ockeghem
  - lokalizacja/europa
---
# Johannes Ockaghem

1410-1497 - twórca z I generacji kompozytorów franko-flamandzkich (1450-1480). Ockeghem pochodził z niewielkiej miejscowości Saint-Ghislain nieopodal Mons (dzisiejsza Belgia) i prawdopodobnie tam zetknął się z muzyką, śpiewając być może w chórze parafialnym. W latach 1443-1444 był członkiem chóru katedralnego w Antwerpii. Następnie śpiewał i komponował na dworze Karola I, księcia Burbonii. Najważniejsza nominacja w życiu Ockeghema wiązała się z objęciem przez niego posady kapelmistrza na dworze królewskim w Paryżu. Kompozytor sprawował tę funkcję do końca swoich dni, pracując pod auspicjami trzech władców (Karola VII, Ludwika XI i Henryka VIII). Ockeghem otrzymywał również rozmaite nadania i godności kościelne. Był kanonikiem paryskiej katedry Notre Dame i skarbnikiem kolegiaty św. Marcina w Tours. Niewątpliwie cieszył się królewskim zaufaniem i odznaczać się musiał szczególnymi zdolnościami dyplomatycznymi, skoro dane mu było uczestniczyć w ważnych misjach politycznych. Nic tak dobrze nie dowodzi wielkiego uznania, jakim darzyli Ockeghema współcześni, jak reakcja wielu twórców (a może ich mecenasów) na wiadomość o śmierci kompozytora. Jego pamięci  
poświęcono liczne dzieła literackie i muzyczne (wystarczy wspomnieć słynną _La déploration de la mort de Johannes Ockeghem_ z muzyką Josquina des Prez).

# Dorobek Ockaghema

**Jako pierwszy opracował polifonicznie** _**Requiem**_. Był jednym z pierwszych twórców, który jako podstawę mszy wykorzystał nie tylko istniejącą już wcześniej melodię, ale wielogłosową strukturę.

Stworzył ok. 14 mszy, najbardziej znane to:

- _Missa Prolationum_
- _Missa De plus en plus_
- _Missa L’homme arme_
- _**Requiem**_ (msza żałobna)

Koncentracja na równorzędności głosów. Linearny nieimitacyjny kontrapunkt.

# Cechy polifonii Ockaghema

Polifonia Ockaghema:

- zamiast cantus firmus wprowadził do mszy zasady techniczne regulujące przebieg  
    utworu:
    - _cuius vistoni_ (który ton chcesz) - napisana tak, że można ją wykonać w  
        każdym tonie
    - _prolationum_ - kwestia menzury, 2 głosy górne i 2 głosy dolne tworzą kanon  
        menzuralny
- w cantus firmus coraz częściej zaczyna się stosować melodie z _chansones_
- wykorzystuje melodie w najwyższym i najniższym głosie, ale nigdy nie na raz
- faktura przeważnie 5-głosowa
- rozszerzony w dół ambitus aż do C i B
- cantus firmus pojawia się w głosach innych niż tenor
- motet z tenorowym cantus firmus

# Kontrapunkt Ockaghema

Wykształcił podstawowe rodzaje kontrapunktu:

- rak - ścisła imitacja melodii w ruchu wstecznym (retrogradacja), tzn. zaczynająca się  
    od ostatniego dźwięku imitowanej melodii
- inwersja - odbicie lustrzane (tak jakbyśmy lustro trzymali równolegle do zapisu  
    nutowego, czyli gdy melodia idzie w górę w głosie wiodącym, to w głosie  
    powtarzającym idzie w kierunku przeciwnym)
- rak inwersji - kombinacja obu technik