---
Typ: Notatka
Data utworzenia: 2025-01-07T16:18
Przedmiot: "[[Historia Muzyki Średniowiecza I Renesansu - Wykłady]]"
Archiwizuj: true
Twórca: Konstanty Lamcha
tags:
  - kontekst/sobor-trydencki
  - kontekst/reformacja
  - kontekst/kontreformacja
  - kompozytor/Palestrina
  - techniki/polifonia
  - epoka/renesans
  - lokalizacja/europa
  - styl/muzyka-wokalna
  - techniki/kontrapunkt-palestrinowski
---
# Kontrreformacja

Kontrreformacja była ruchem zapoczątkowanym w XVI wieku przez Kościół katolicki w odpowiedzi na reformację protestancką. Jej celem było zahamowanie rozwoju protestantyzmu oraz odnowa wewnętrzna Kościoła. Główne działania obejmowały sobór trydencki (1545–1563), który wprowadził reformy doktrynalne i dyscyplinarne, powstanie zakonu jezuitów jako siły misyjnej i edukacyjnej, oraz wzmożone działania inkwizycji i indeksu ksiąg zakazanych. Kontrreformacja przyczyniła się do umocnienia katolicyzmu w wielu krajach Europy i do większej centralizacji władzy w Kościele.

# Sobór Trydencki 1545-1563

Zwołany na potrzeby kontrreformacji. Dyskutowano sprawy dogmatyczne, dyscyplinarne, liturgiczne. Odrzucono koncepcje protestanckie, wzmocniono autorytet papieża. Zobowiązano biskupów do przebywania w diecezjach, zakazano kumulacji stanowisk kościelnych.

Po soborze ogłoszono reformę liturgii katolickiej:

- brewiarz (1568)
- Mszał Rzymski (1570)
- Obowiązujący tekst Biblii (1592)

## Reforma chorału gregoriańskiego

**Pod sam koniec soboru (1562/63) rozpoczęto dyskusje nad sprawami muzycznymi**. Podjęto **reformę chorału gregoriańskiego**: zwiększono jego udział w liturgii, większa zrozumiałość tekstu (skracanie melizmatów, poprawienie prozodii: wydłużanie dźwięków nad sylabami akcentowanymi).

W reformie tej współuczestniczyli: Palestrina, Anerio, Soriano i inni

Nowa edycja chorału _Editio Medicea (1614)_ pozostawała w użyciu do czasów _Editio Vaticana (1907)._

## Muzyka polifoniczna

Na soborze powołano specjalną komisję 8 kardynałów. Komisja zarzucała polifonii m.in..:

- Brak zrozumiałości tekstu
- Brak dostojeństwa i powagi
- Obecność elementów świeckich
- Użycie instrumentów

> [!important] **Mit Palestrinowski**.
> 
> _Missa Papae Marcelii_ napisana w hołdzie papieżowi Marcelemu II (1555), która podobno miała przekonać sobór o zachowaniu polifonii nie ma pokrycia w faktach. Poza egzaltowaną biografią Bainiego (1828) żaden kronikarz nie potwierdza aby _Missa Papae Marcelii_ była wykorzystywana podczas obrad Soboru.

Podczas obrad poświęconych muzyce duża odegrała muzyka **Jacobusa De Kerle** i **Vincenza Ruffo**

### **Jacobus De Kerle**

1531 - 1591

Kapelmistrz niem. kardynała Otto von Waldenburga. Na jego zamówienie powstały _**Preces speciales**_ (Cykl 10 utworów 1561). Regularnie wykonywane podczas obrad, uproszczony styl, brak komplikacji, faktura nota contra notam, zrozumiałość tekstu. Pozwoliły dostrzec zalety polifonii.

### Vincenzo Ruffo

1508 - 1587

W 1563 _maestro di cappella_ w katedrze w Mediolanie. Komponował zgodnie z zaleceniami soboru trydenckiego.

## Skutki Soboru Trydenckiego

Ostatecznie Sobór dopuścił do liturgii muzykę wielogłosową, ale postawił następujące wymagania:

- Zrozumiałość tekstu - osiągana poprzez stosowanie homorytmicznej deklamacji w miejscach z dużą ilością tekstu, podczas gdy styl polifoniczny zachowano w odcinkach z krótkim tekstem
- Wyrazowa Powściągliwość
- Wykluczenie Elementów Świeckich

  

---

  

# Giovanni Pierluigi Da Palestrina

1525 - 1594. Pochodzi z Palestriny. Nasza ocena jego roli w muzyce została zabarwiona przez legendę powstałą w XIX wieku. Z jego uduchowionej muzyki nie można wyciągać fałszywych wniosków i konstruować wizję jego życia. Nie był duchowym, jako muzyk żonaty został usunięty z kapeli sykstyńskiej przez papieża Pawła IV.

1544 - urodzony w Palestrinie, koło Rzymu, organista, śpiewak

1551 - śpiewak i _magister puerorum_ w Cappella Giulia przy bazylice św. Piotra w Rzymie.

1555 - mianowany śpiewakiem kapeli sykstyńskiej, jednak po 7 miesiącach papież Paweł IV usunął z niej wszystkich żonatych śpiewaków

po 1555 - kapelmistrz w bazylice św. Jana na Lateranie (wcześniej działał tam: Lasso)

po 1561 - kapelmistrz w kościele Santa Maria Maggiore

1566 - Działa równolegle w nowo założonym instytucie jezuickim _**Saminario Romano**_

1567 - kapelmistrz na dworach kardynała Ippoliot d’Este w Rzymie i Tivoli

1571 - drugi kapelmistrz bazyliki św. Piotra, aż do śmierci

W roku 1570 w Rzymie trwała epidemia dżumy. Stracił brata, dwóch spośród swoich synów i żonę. Postanowił wstąpić do klasztoru, przyjął wstępne święcenia kapłańskie. Zmienił jednak zdanie rok później ożenił się z zamożną wdową po kuśnierzu.

  

## Twórczość Palestriny

Napisał 104 msze, cztero pięcio i sześcio głosowe oraz 5 mszy ośmiogłosowych. 36 mszy opartych na wzorcu jedno głosowym w tym tylko dwie świeckie. 51 typu _missa parodia,_ 11 z nich ma wzorzec świecki. Wykorzystał 23 modele własne i 28 modeli obcych.

Około 400 motetów. Od 1575 także w **technice polichóralnej.**

Wielkie cykle liturgiczne: hymny magnificaty, lamentację i litanie.

140 madrygałów religijnych i świeckich

## Wyznaczniki Stylu Palestriny

Szczytowe osiągnięcie polifonii wokalnej, łączy niderlandzką sztukę kontrapunktu z melodyczną i rytmiczną łagodnością. Powstał Wzór stylu a cappella (_stille antico, ecclesiastico, grace osservato,_ styl ścisły). Cechy stylu Palestriny:

- Rygorystyczne traktowanie dysonansów (przygotowanie konsonansów, rozwiązanie w dół itp.)
- Przejrzysta konstrukcja polifoniczna z doskonale czytelnym **tekstem**
- **Diatonika**, czysta modalność, spokojna ekspresja daleka od dramatyzującej interpretacji słów
- Wyważone **proporcje**: polifonia na przemian z partiami homorytmicznymi
- **Śpiewana linia melodyczna** pozbawiona nadmiernej melizmatyki, z **przewagą kroków sekundowych**, po skoku zmienia się kierunek ruchu w następstwach sekundowych.
- Spokojnie płynąca **rytmika:** komplementarna (różne rytmy w poszczególnych głosach dopełniają się do postać równomiernego przebiegu)
- Dążenie do pełni brzmienia przez faworyzowanie współbrzmień trójdźwiękowych, z preferencją konsonansów
- Liczne trójdźwięki poboczne na stopniach II, III i VI
- Zaznaczenie prozodii tekstu w opracowaniu muzycznym

Styl Palestriny uznano za ideał polifonicznej faktury wokalnej renesansu. Styl przekazami w traktatach kontrapunktycznych XVII wieku (Angelo Berardi _Arcani musicali,_ Bolonia 1690 r.). Na początku XVIII w. wydane zostało _Grandus ad Parnassum_ autorstwa Johanna Josepha Fuxa. Książka zawierała wydestylowany z mszy zestaw reguł imitujących styl Palestriny. Fux stworzył pedagogiczny model nauki według “gatunków”, stosowany do dziś.

Styl Palestriny wspierany był przez Kontrreformacje. Zanany był jako stile antico aż do końca XVIII w,

# Szkoła Rzymska

W II poł. XVI w. ścierają się dwa style: wenecki i rzymski. Szkoła wenecka charakteryzowała się nowatorskością i awangardą, a rzymska był konserwatywna i zachowawcza.

## Szkoła Rzymska-Hiszpańska

Grupa kompozytorów działających głownie w kapeli papieskiej. Urzeczywistniała kontrreformacyjne założenia, sformułowane prze Sobór Trydencki. Ma charakter wzorca, trydencki ideał muzyki polifonicznej. Stylowo połączenie franko-flamandzkiej polifonii z włoską harmoniką i melodyką. Obsada _a cappella_. W kapeli papieskiej oprócz Włochów służyli również Hiszpanie, skąd pochodzi nazwa szkoły rzymsko-hiszpańskiej.

Hiszpania była krajem tradycyjnie katolickim i konserwatywnym. Muzyka hiszpańska odzwierciedlała poczucie mistyki. Wszyscy jakiś czas działali w Rzymie (pap. Aleksander VI Borgia, 1431 - 1503)

### Kompozytorzy Hiszpańscy w Rzymie

**Cristobal de Morales** (1500-1554) - 10 lat w papieskiej kapeli, później Hiszpania: Muzyka konserwatywna, uduchowiona i kontemplacyjna.

**Francesco Guerrero** (1528-1599) - Rówieśnik Palestriny, uczeń Moralesa

**Tomas Luis de Victoria** - “hiszpański Palestrina”, uczeń Palestriny i jego następca w _Seminario Romana_. Twórczość wyłącznie sakralna (20 mszy, 44 motety). Nasycenie żarliwością religijną, przekazem mistycznym, dużą intensywnością dramatyczną, śmielsze użycie dysonansu niż u Palestriny.