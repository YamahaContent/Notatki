---
Typ: Notatka
Data utworzenia: 2024-10-08T16:18
Przedmiot: "[[Historia Muzyki Średniowiecza I Renesansu - Wykłady]]"
Archiwizuj: true
Twórca: Konstanty Lamcha
tags:
  - epoka/starozytnosc
  - lokalizacja/europa
  - lokalizacja/bliski-wschod
  - styl/muzyka-wokalna
  - styl/muzyka-instrumentalna
---
# Początki Muzyki

## Hymny Huryckie

Pieśni huryckie (lub hymny huryckie) to zbiór utworów muzycznych zapisanych pismem klinowym na glinianych tabliczkach, które zostały wykopane z ruin starożytnego miasta Amorytów-Kanaanejczyków Ugarit, położonego na półwyspie w północnej Syrii, datowanych na około 1400 r. p.n.e. Jedna z tych tabliczek, która jest prawie kompletna, zawiera Hurycki Hymn do Nikkal (znany także jako hurycki hymn kultowy lub „modlitwa zaluzi do bogów”, albo po prostu "h.6"), co czyni go najstarszym zachowanym w dużej mierze kompletnym dziełem muzycznym z zapisem nutowym na świecie. Choć imiona kompozytorów niektórych fragmentarycznych utworów są znane, utwór h.6 jest anonimowy.

## Początki Biblijne

**Jubal** - według Biblii syn Lamecha i Ady, brat Jabala, potomek Kaina. Przodek wszystkich tych, którzy grali na lirze lub flecie (Rdz 4,20-21), jedyny muzyk wymieniany przed Potopem. Biblia uznaje go za wynalazcę muzyki  

> **Ada urodziła Jabala; on to był praojcem mieszkających pod namiotami i pasterzy. Brat jego nazywał się Jubal; od niego to pochodzą wszyscy grający na cytrze i na flecie**.

Księga Rodzaju, 4, 20-21

  

**Księga Psalmów** - (hebr. תְהִלִּים tehillim; gr. Ψαλμοί Psalmoi) – wchodząca w skład Biblii księga zawierająca zbiór ok. 150 utworów poetyckich w języku hebrajskim. Samodzielne tłumaczenie bądź parafraza Księgi Psalmów, czasem w średniowieczu zawierające dodatkowe kantyki i hymny, to psałterz.

Psalmy są zróżnicowane pod względem gatunkowym: można wyróżnić lamentacje, hymny pochwalne i dziękczynne, psalmy królewskie, dydaktyczne, mądrościowe, prorockie i inne. Przede wszystkim Psalmy stanowią dokument pobożności żydowskiej czasów starożytnych; są też wybitnym pomnikiem literatury starożytnego Izraela.

  

Muzyka za czasów Salomona - ???

> [!important] Trzeba sprawdzić

  

**Śpiew antyfonalny** -  w muzyce liturgicznej jest to sposób wykonywania niektórych śpiewów przez dwa zespoły chóralne, które dialogują ze sobą, śpiewając naprzemiennie. Wywodzi się z obrządku syryjskiego. Przez Kościół łaciński przejęty w IV w. Podobny sposób śpiewu występuje też w muzyce ludów Afryki i Azji.  

**Śpiew responsonalny** - w liturgii godzin krótka modlitwa wykonywana w formie śpiewanej lub recytowanej, w której wierni przeplatają śpiew wykonywany przez solistę refrenem

  

## Kultura muzyczna Grecji

### Początki Greckiej Muzyki

Muzyka starożytnej Grecji może wywodzić się z muzyki orientalnej. Systemy dźwiękowe używane przez Greków w podobnej formie znane były także w Egipcie, Chinach, Babilonii oraz Izraelu.

### Podział muzyki starożytnej Grecji na okresy rozwoju:

- **Okres Kreteńsk**i - Powstają wtedy śpiewy zwane peanami. Rozwija się muzyka związana ze świętem Apollina, ze świętem zbiorów i uroczystościami pogrzebowymi. Ówczesne instrumenty to: 7-strunowe harfy, bębenki i egipskie sistrum.
- **Okres Homerycki** - pochodzą z niego dwa dzieła Homera: Iliada i Odyseja, poematy epickie wykonywane przez zawodowych śpiewaków zwanych aojdami, przy akompaniamencie kitary.
- **Okres Przejściowy** - centrum kultury stają się Ateny. Następuje powstanie i rozkwit form dramatycznych: tragedii, komedii i dramatu satyrów.
- **Okres Hellenistyczny** - słabnie zainteresowanie tragedią, w teorii muzyki następują zdobycze na polu akustyki i estetyki.

### Funkcje Muzyki

- Funkcja Obrzędowa
- Funkcja Teatralna
- Funkcja Sportowa
- Funkcja Biesiadna
- Funkcja Wychowawcza
- Funkcja Estetyczna

### Instrumenty

- Aulos - z greckiego "rura" lub "kanał". Był to instrument podwójnostroikowy, składający się z dwóch niezależnych piszczałek, z których jedna była piszczałką burdonową, a na drugiej grano melodię. Prawie zawsze grano na dwóch aulosach jednocześnie, po jednym w każdej ręce. Obie piszczałki brzmiały jednocześnie, a starożytni autorzy opisują ich dźwięk jako "ostry", "piskliwy", "grzmiący" czy "dudniący". W przypadku grania na dwóch piszczałkach, skala każdej z nich jest ograniczona do sześciu dźwięków, podczas gdy użycie jednej z nich daje możliwość uzyskania skali dużo szerszej. Aulos przywieziono do Grecji najprawdopodobniej z obszaru Azji Mniejszej z Frygii ok. VII w. p.n.e.
- Harfa - instrument w kształcie łuku. Harfa miała od 16-20 strun. Grywały na niej wyłącznie kobiety, które nazywano psaltriai, czyli "szarpaczki" .Harfa przypuszczalnie dotarła na tereny Grecji z Egiptu. Istniały dwa rodzaje harfy:
    
    – Harfa o płaskiej podstawie – która służyła jako pudło rezonansowe, od podstawy wychodziło wygięte pionowo ramię, od którego biegły struny umocowane pionowo lub ukośnie do podstawy.
    
    – Trigonon – harfa trójramienna, o kształcie ramion zbliżonym do trójkąta prostokątnego. Najdłuższe ramię oddala się ukośnie od muzyka, od tego ramienia struny biegną do podstawy (spoczywa na nogach muzyka), która jest pudłem rezonansowym.
    
- Siringa - (gr. syrinx) to instrument pasterski złożony z szeregu piszczałek. W Grecji piszczałki były równej długości, by osiągnąć z nich różne dźwięki wypełniano je woskiem, którym najczęściej również łączono je ze sobą. Powstanie tego instrumentu związane jest z mitem o bożku Panu. Nimfa Syrinks bardzo spodobała się leśnemu bóstwu, ale sama nie miała ochoty przyjmować jego zalotów, dlatego uciekła przed Panem nad rzekę. Tam została zamieniona w trzcinę, a nieszczęśliwie zakochany bożek zrobił z tej trzciny instrument, by piękna muzyka przypominała mu o ukochanej.
- Hydraulis - Hydraulis czyli organy wodne to instrument opisany szczegółowo w Księdze I Pneumatyki Herona z Aleksandrii (połowa I wieku n.e.). Organy wodne to w zasadzie syringa, tyle że o zadęciu mechanicznym. Wynalazek przypisywany jest Ktesibiosowi (III wiek p.n.e.). Miały podstawę w kształcie ołtarza, a piszczałki osadzone w listwie, która jest w górnej jego części. Prawdopodobna liczba piszczałek to 29.

![[DP-16774-001.jpg]]

==Słój terakotowy przedstawiający mężczyznę grającego na kitarze ok. 490 r. p.n.e.==

  

- Lira - Lira była instrumentem, na którym regularnie grywał mityczny bóg Apollo. Greckie liry występują w kilku różniących się typach, wśród których możemy wyróżnić liry skrzynkowe (kitary), drewniane i liry miskowe (lira i barbiton). Pudło rezonansowe liry zrobione było ze skorupy żółwia, a ramiona z rogów antylopy. Lira pierwotnie miała 4 struny, od czasów Terpandra – 7 strun. Na lirach grano w pozycji siedzącej, stojącej, krocząc (na przykład w procesji sakralnej) lub w tańcu (zwłaszcza w grupie). Grający opierał instrument o siebie z lewej strony. Jego lewa ręka sięgała do strun przez ramę z jednej strony, a prawa z drugiej.
- Kitara - Była bardzo podobna do liry, jednak miała solidniejsze ramiona (zrobione z rogów byka). Była dużym drewnianym instrumentem strunowym, na którym grało się szarpiąc struny palcami lub za pomocą plektronu, który dawał dźwięk jasny, głośny i wyraźny. Palce zaś – ton miększy i uboższy w górne alikwoty. Muzyk stojąc, opierał kitarę zwykle na wzniesionym lewym ramieniu. Instrument nazywany przez Homera formingą (phorminks) był nieco mniejszym poprzednikiem kitary o podobnym dźwięku i funkcji. Kitara została stworzona ku czci Apollina.

### System Zapisu Muzycznego

System muzyczny starożytnej Grecji ewoluował przez ponad 500 lat, począwszy od prostych skal opartych na tetrachordach, czyli podziałach czystej kwarty, aż do kilku złożonych systemów obejmujących tetrachordy i oktawy, a także skale oktawowe podzielone na siedem do trzynastu interwałów.

> [!important] Jest w huj informacji o tym tu link: <br>[https://en.wikipedia.org/wiki/Musical_system_of_ancient_Greece](https://en.wikipedia.org/wiki/Musical_system_of_ancient_Greece)
> 
> Ewentualnie w książkach

  

### Epitafium Seikilosa

Epitafium Seikilosa to starożytna grecka inskrypcja, która zachowuje najstarszą zachowaną kompletną kompozycję muzyczną, w tym notację muzyczną. Powszechnie datowana na okres między I a II wiekiem n.e., inskrypcja została znaleziona w 1883 roku, wyryta na kolumnie (stele) z starożytnego hellenistycznego miasta Tralles (dzisiejsza Turcja). Stela zawiera dwa wiersze: elegijny dystych oraz pieśń z oznaczeniami notacji wokalnej nad słowami. Jest to hellenistyczna pieśń jońska, przypisana do skali oktawowej frygijskiej lub jońskiej (iastiańskiej). Melodia pieśni została zapisana, wraz z tekstem, w starożytnej greckiej notacji muzycznej. Chociaż istnieją starsze zapisy muzyczne z notacją (np. pieśni huryckie czy hymny delfickie), są one jedynie fragmentaryczne; epitafium Seikilosa jest wyjątkowe, ponieważ stanowi kompletną, choć krótką, kompozycję.

Na podstawie swojej struktury i języka, artefakt ten jest powszechnie rozumiany jako epitafium (inskrypcja nagrobna) stworzone przez człowieka imieniem Seikilos i prawdopodobnie dedykowane kobiecie imieniem Euterpe.

[![](https://upload.wikimedia.org/wikipedia/commons/thumb/a/a4/Seikilos_epitaph_04.jpg/1140px-Seikilos_epitaph_04.jpg)](https://upload.wikimedia.org/wikipedia/commons/thumb/a/a4/Seikilos_epitaph_04.jpg/1140px-Seikilos_epitaph_04.jpg)

==Stela z inskrypcją==