---
Typ: Notatka
Data utworzenia: 2025-05-11T20:58
Przedmiot: "[[Podstawy Analizy Muzycznej]]"
Archiwizuj: true
Twórca: Konstanty Lamcha
tags:
  - teoria/fraza
  - teoria/motyw
  - teoria/zdanie
---
# Gatunek Muzyczny

Gatunek muzyczny to klasa utworów muzycznych, w zależności od:

- przeznaczenia i charakteru dzieła (np. gatunki muzyki kościelnej, teatralnej)
- obsady (np. gatunki muzyki orkiestrowej, kameralnej, chóralnej, solowej)
- rodzaju tekstu (np. liryka wokalna, oratorium, dramat muzyczny)
- środków choreotechnicznych i teatralnych (np. balet, opera)

Gatunki muzyczne mogą się krzyżować

W ramach gatunku występują rozmaite formy, w zależności od epoki czy indywidualnego stylu kompozytora (np. symfonia jako forma cykliczna należy do gatunku muzyki orkiestrowej)

W różnych epokach dominowały rożne gatunki, np. w renesansie - motet i madrygał, w baroku - oratorium, w klasycyzmie - sonata

# Forma Muzyczna

Forma muzyczna (budowa, kształt utworu) to wynik współdziałania elementów muzycznych, jako środek służący realizacji pozamuzycznej treści dzieła. Określona forma ulega przeobrażeniom w historii muzyki. Dany utwór może reprezentować rożne formy jednocześnie.

Formy możemy podzielić ze względu na:

- Środki wykonawcze, np. formy wokalne (z towarzyszeniem instrumentalnym lub bez -  
    pieśń, opera), formy instrumentalne (sonata)
- Fakturę, np. formy polifoniczne (fuga, kanon) i formy homofoniczne (sonatina, rondo)
- Liczba makroczęści, np. formy jednoczęściowe (etiuda, preludium), formy cykliczne  
    (suita, sonata, msza)
- Liczba mikroczęści, np. formy dwuczęściowe (np. aria dwuczęściowa), formy  
    trzyczęściowe (np. ABA typowe dla tańców), formy wieloczęściowe
- Formotwórcze znaczenie określonego elementu, np. rytmu (tańce, np. walc, polonez),  
    melodyki (np. preludium, etiuda)

# Motyw

Motyw, fraza i zdanie to elementarne współczynniki formy, pomysły konstrukcyjne, powstają w wyniku współdziałania elementów muzycznych.

Motyw to najmniejsza cząstka formalna, elementarny pomysł konstrukcyjny.

Wyróżniamy dwa rodzaje motywów:

1. Ze względu na kierunek linii melodycznej: wznoszące, opadające, faliste, łukowe, oparte na repetycji jednego dźwięku
2. Ze względu ha harmonikę: oparte na jednym akordzie, oparte na kilku akordach

Motywy mogą różnić się wyrazistością (co zależy m.in. od typu melodyki i agogiki)

Motyw możemy opisać wskazując na właściwości melodyki, rytmiki itp.

# Fraza

Składa się z dwóch lub więcej motywów. Najczęściej składają się z 2 taktów, ale są też frazy dłuższe np. 8-taktowe.

Wyróżniamy frazy:

1. Motywiczne jednorodne (powtarzanie materiału motywicznego). W których motywy mogą być powtarzane:
    1. W sposób prosty (identyczny)
    2. Sekwencyjnie (z nielicznymi zmianami np. dźwięków)
    3. Wariacyjny (ze zmianą kierunku linii melodycznej, zmiany rytmiczne itp.)
2. Motywiczne różnorodne

# Zdanie

Składa się z dwóch lub więcej fraz. Najczęściej zdanie składa się z 4 taktów i jest bardziej złożonym przebiegiem harmonicznym niż motyw czy fraza, zakończonym kadencją.

Wyróżniamy zdania:

1. Jednorodne (gdy druga fraza powtarza pierwszą w sposób dosłowny,  
    sekwencyjny lub wariacyjny)
2. Różnorodne (gdy frazy zawierają odmienny materiał motywiczny)

Zdania mogą też mieć budowę ciągłą (nie wykazywać podziału na frazy). Frazy i zdania łatwiej uchwycić w utworach homofonicznych niż polifonicznych.

# Przykład