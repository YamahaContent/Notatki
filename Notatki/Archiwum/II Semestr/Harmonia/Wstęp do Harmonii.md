---
Typ: Notatka
Data utworzenia: 2025-03-05T12:44
Przedmiot: "[[Harmonia]]"
Archiwizuj: true
Twórca: Konstanty Lamcha
tags:
  - teoria/gamma
  - teoria/skale
  - teoria/triada-harmoniczna
  - teoria/system-dur-moll
---
# Definicje

Harmonia jako:

- **Element dzieła muzycznego** - jeden z najważniejszych obok melodii i rytmu
- **Dział teorii muzyki i nauka o akordach** - budowie, charakterystyce, rolach jakie pełnią, zależnościach i relacjach z innymi akordami, zasadach ich łączenia, powiązaniach tonalnych.
- **W melodii** -obserwujemy i analizujemy relacje interwałowe między poszczególnymi dźwiękami, w rytmie rozmieszczenie dźwięków w czasie, o tyle istotą harmonii są współbrzmienia

# Cechy Systemu Dur-Moll

Na wszystkich stopniach skali durowej naturalnej i molowej harmonicznej można utworzyć akordy (głównie trójdźwięki). Akordy te cechuje budowa tercjowa, mogą być bez przewrotu lub w przewrocie.

Najistotniejsze akordy budowane są na **I, IV i V stopniu i tworzą triadę harmoniczną.** Wszystkie akordy w obrębie danej tonacji łączą różne relacje, z czym wiążę się pełnienie przez nie funkcji harmonicznej

# Funkcje Harmoniczne

## Funkcja w tonacji

Najważniejsze ze wszystkich trójdźwięków w gamie durowej Są trzy akordy majorowe znajdujące się na I, IV, V stopniu gamy. Nazywają się one triadą muzyczną.  
Triada (z jęz. greckiego trias = trójca) są to trzy trójdźwięki, które tworzą główne akordy, a zarazem podstawę danej tonacji. Trójdźwięki triady mają swoje dodatkowe nazwy:

- I stopień gamy — to tonika. Tonika (z jęz. greckiego tonikós = dźwięczący) oznacza dźwięk lub trójdźwięk centralny gamy. W skrócie piszemy go dużą literą "T”.
- IV stopień gamy — to subdominanta. Subdominanta (z jęz. łacińskiego sub = pod; dominus = panujący) znajduje się, jak określa jego nazwa, pod V stopniem. W skrócie notujemy go dużą literą S
- V stopień gamy — to dominanta. Dominanta (z jęz. łacińskiego dominant = panujący) jest wyjątkowo ważnym akordem. Jego pierwszym w kolejności interwałem (od dołu) jest tercja wielka (3). W gamie C-dur jest to dźwięk h, który jest tzw. dźwiękiem prowadzącym. Został on tak nazwany, ponieważ prowadzi o półton do góry (h1 na c2). Akord dominanty (V stopień) jest w tonacji dominujący (stąd jego nazwa). Poprzez posiadanie dźwięku prowadzącego jest on silnie związany z toniką, czyli I stopniem gamy. Dominanta dąży do toniki. Akord ten w skrócie piszemy wielką literą "D”.

> [!important] **Wszystkie trzy trójdźwięki triady w gamach durowych są majorowe.**

![[image 12.png]]

Np. W tonacji C-dur akord c-e-g jest toniką, a w tonacji G subdominantą, i na odwrót.

## Tonika a inne akordy w tonacji

Trójdźwięk zbudowany na I stopniu danej gamy. Ma zawsze tylko jedną funkcje, jedno znaczenie toniki - centrum tonalne. Inne akordy nabierają określonego znaczenia - stają się funkcjami harmonicznymi dopiero przez swój stosunek do Toniki.

Stosunki zachodzące miedzy Dominantą (V), Subdominantą (IV) i Toniką (I) określają tonację.

## Akordy na innych stopniach gamy

Akordy zbudowane na pozostałych stopniach gamy nie mają już tak ważnego i samodzielnego znaczenia. Są różnymi formami odmianami trójdźwięków głównych.

  

  

---

  

# Tworzenie Konstrukcji Harmonicznej

## Układ głosów

Korzystamy z układu 4-głosowego. Każdy głos ma swoją skalę (używamy dźwięków z tego zakresu np. dźwięki w sopranie mogą być tylko od c1 do a2).

![[image 13.png]]

Wyróżniamy 2 typu układu głosów

- Układ skupiony (sk., s.)- gdy między trzema górnymi głosami nie zmieści się żaden dźwięk akordowy.
- Układ rozległy (rozl., r.) - gdy między trzema górnymi głosami zmieści się przynajmniej jeden dźwięk akordowy

![[image 14.png]]

## Maksymalna Odległości Między Głosami

Gdy akord jest bez przewrotu odległość między Sopranem, Altem i Tenorem nie może być większa niż seksta. Między Tenorem, a Basem maksymalna odległość to 1,5-2 oktawy

![[image 15.png]]

## Ruch Głosów

W konstrukcji harmonicznej każdy z trzech głównych głosów może posunąć się o sekundę/skoczyć o 3,4,5 lub najwyżej o 6. Bas może posunąć się o sekundę, skoczyć o 4, 5 lub najwyżej o 8. W żadnym głosie nie może mieć miejsce skok o 7 lub odległość większą od 8. Niedozwolone jest prowadzenie wszystkich 4 głosów w jednym kierunku.

## Łączenie akordów w stosunku kwinty

Stosunek kwinty - prymy akordów są oddalone od siebie o kwintę. Bas skacze z prymy pierwszego akordu na prymę drugiego akordu. Lokalizujemy i zachowujemy dźwięk wspólny. Pozostałe głosy prowadzimy na najbliższe składniki drugiego akordu.

## Który składnik zdwajamy

Dźwięk zdwojony brzmi milej, dlatego dwoimy główny składnik akordu - prymę. Zdwojenie kwinty jest możliwe. Najmniej wskazane jest dwojenie tercji, której wzmocnienie nadaje akordowi szczególną ostrość brzmienia. Zdwojenie tercji w dominancie jest niedozwolone.

  

  

---

  

# Pozycja Akordu i Postać Akordu

## Definicja

Akord - (z jęz. francuskiego _accord_ - zgoda, współbrzmienie) jest to następstwo lub współbrzmienie przynajmniej trzech dźwięków. Jeżeli jego dźwięki składowe występują po kolei (jak w melodii) wówczas mamy akord melodyczny. Jeżeli natomiast ustawione są one w pionie od najniższego dźwięku, a kolejne tercje rozmieszczone są do góry, wówczas powstaje akord harmoniczny.

## Trójdźwięk

Trójdźwięk jest więc następstwem lub współbrzmieniem trzech dźwięków. Zbudowany jest z dwóch tercji. Wiemy, że interwał tercji może mieć różne rozmiary. Podstawą jest tercja mała i wielka, ale może być także tercja zmniejszona i zwiększona. Tercja mała (3 m lub 3>) składa się z całego tonu i półtonu (albo 3 półtonów); tercja wielka (3 w lub 3) — z dwóch całych tonów (albo 4 półtonów); tercja zmniejszona (3 zm.) powstaje ze zmniejszenia tercji małej o półton; tercja zwiększona (3 zw) tworzy się ze zwiększenia tercji wielkiej o półton. W zależności od wielkości i ustawienia tercji istnieją 4 rodzaje trójdźwięków: 1. durowy (majorowy); 2. molowy (minorowy); 3. zmniejszony; 4. zwiększony.

## Akordy Durowe, Mollowe, Zwiększone i Zmniejszone.

### Akordy Durowe

Nazwa trójdźwięku durowego, inaczej majorowego, pochodzi z dwóch wyrazów łacińskich:

- _maior_ - większy, który określa w ten sposób pierwszą od dołu tercję, czyli tercję wielką (3 w);
- _durus_ - mocny, twardy, określającą zdecydowany, stanowczy charakter tego akordu.

> [!important] ==**Trójdźwięk durowy (majorowy) składa się z tercji wielkiej i tercji małej.**==

W notacji graficznej trójdźwięk durowy przedstawiany jest za pomocą znaku +.

![[image 16.png]]

### Akordy Mollowe

Nazwa trójdźwięku molowego, inaczej minorowego, pochodzi z dwóch wyrazów łacińskich

- _minor -_ mniejszy, który określa w ten sposób pierwszą w kolejności tercję, tzn. tercję małą (3>);
- _mollis -_miękki, delikatny oznacza łagodny charakter tego akordu.

> [!important] **Trójdźwięk molowy (minorowy) składa się z tercji malej i tercji wielkiej.**

W notacji graficznej trójdźwięk molowy przedstawiany jest za pomocą znaku o

![[image 17.png]]

### Trójdźwięki zmniejszone

Trójdźwięk zmniejszony składa się z dwóch tercji małych.

W notacji graficznej trójdźwięk zmniejszony przedstawiany jest pomocą znaku " >”.

![[image 18.png]]

## Trójdźwięki w gammach Durowych

![[image 19.png]]

Z przykładu powyższego wynika, że w gamie C-dur są następujące rodzaje trójdźwięków:

- 3 trójdźwięki durowe na I, IV, V stopniu gamy;
- 3 trójdźwięki molowe na II, III, VI stopniu gamy;
- 1 trójdźwięk zmniejszony na VII stopniu gamy;
- trójdźwięków zwiększonych nie ma.

Takie same rodzaje trójdźwięków występują w każdej gamie durowej.

  

Pozycja akordu + składnik w sopranie. Oznaczamy ją cyfrą (1,3 lub 5) nad symbolem funkcyjnym. Postać akordu - przewrót. Określa ją składnik w basie. Oznaczamy cyfra (3 lub 5) pod symbolem funkcyjnym

Zasady

1. Bas z prymy na prymę
2. Zachowujemy dźwięk wspólny
3. Pozostałe składniki przesuwamy na najbliższe składniki drugiego akordu

Łączenie swobodne - to takie gdzie nie uwzględniamy najbliższej drogi

Akordy które mają dźwięki wspólne są pokrewnymi a jak ich nie mają to nie są

Gdy prymy w akordach mają interwał kwinty