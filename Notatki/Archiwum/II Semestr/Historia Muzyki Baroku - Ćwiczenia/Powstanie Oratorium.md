---
Typ: Notatka
Data utworzenia: 2025-04-10T11:35
Przedmiot: "[[Historia Muzyki Baroku - Ćwiczenia]]"
Archiwizuj: true
Zadania:
  - https://www.notion.so/Tematy-Egzaminacyjne-Barok-1f26c03964fb80f58ef4cafdc3984c5c?pvs=21
Twórca: Konstanty Lamcha
tags:
  - epoka/barok
  - gatunek/oratorium
  - kompozytor/Giacomo-Carimissi
  - lokalizacja/europa
---
# Oratorium

Gatunek nieliturgiczny muzyki religijnej, powstały w Rzymie, pokrewny operze. Nazwa pochodzi od miejsca: _oratorio_ to sala modlitwy, w której modli się i śpiewa pieśni, a a także ogląda się przedstawienia o tematyce religijnej.

Wcześniejsze nazwy związane z tym gatunkiem to: _Historia, Actus musicus, melodramma sacro_. Terminu _oratorio_ po raz pierwszy użył Pietro della Valle, gdy w jednym ze swoich listów tak właśnie nazywa swe dzieło _Historia di Jephte_ (1640 r.).

Na pomysł gatunku wpadli jezuici. Z uwagi na czas kontrreformacji chcieli przyciągnąć do Kościoła jak najwięcej dusz, celem było dotarcie do pojedynczej osoby. Oratorium pełniło zatem rolę propagandową.

# Cechy Oratorium

Cechy Oratorium to:

1. Utwór dramatyczny - przedstawiający jakąś rozwijającą się akcje
2. Tematyk biblijna - ale w oparciu o przygotowanie libretto. Tekst swobodny, epicko-dramatyczny.
3. Na oratorium składają się recytatywy, _arioso_, arie i chóry.
4. W odróżnieniu od kantaty występuje _**testo**_ (świadek, narrator, _historicus_)
5. W odróżnieniu do opery, w oratorium brakuje gry aktorskiej na scenie (z wyjątkami)

# Typy Oratorium

Około połowy XVII wieku wykształcają się dwa typy:

- _**Oratorio Volgare**_ - język włoski, wykonywane początkowo przy **Chiesa Nuova** w Rzymie. Generalnie wystawiano je w osobnych budynkach, salach, ale przy kościołach. Niewiele oratoriów tego typu zachowało się do naszych czasów - więcej natomiast librett.
- _**Oratorio Sacrale**_ - język łaciński, przeznaczone dla wyższych, zamożnych warstw. Oratoria łacińskie wyrastały wokół środowiska **San Marcello** w Rzymie, gdzie od 1649 roku działał Giacomo Carissimi. Istniał podział czasowy na oratoria dwuczęściowe z kazaniem w środku (40-60 min) oraz jednoczęściowe (20-30 min)

# Historia Oratorium

Pod względem stylistycznym oratorium wzrasta z monodii. Za wstępne formy oratorium uznaje się niektóre dialogi religijne. Antecedencją oratorium, a zarazem pierwszą **kantatą religijną** jest zbiór madrygałów religijnych _Teatro Armonico Spirituale_ Giovanniego Aneria (1619 r.). Na początku XVIII wieku termin _oratorio_ był stosowany w całej Europie na określenie niescenicznych dzieł religijnych o wielkich rozmiarach. Odrywa się wówczas od gmachów oratoryjnych i wykonywany jest w okolicznościach _profanum._

## Giacomo Carissimi

1605 - 1674 r. Kompozytor, śpiewak, organista, kapelmistrz, duchowny katolicki. Autor 13 oratoriów (8 pewnych). W większości występuje narrator. Libertta nieznanego autora w formie zwięzłych scen dramatycznych.

Oratoria Carissimiego to:

- _Jephte_
- _Balthazar_
- _Ezechiasz_
- _Liviusz_
- _Iudicium Salomonis_
- _Jonasz_
- _Extremum Iudicum_

Carissimi nie znalazł kontynuatorów swych oratoriów chóralnych, do ich grona można zaliczyć jedynie jego uczniów: Bonifazio Graziani, Francesco Foggia, Giovanni Francesco Marcorelli.

Jego twórczość znalazła jednak naśladowców we Francji, w Polsce i Niemczech.

## Lata 1680 - 1720

Zmienia się społeczny kontekst oratorium, które częściej wykonuję się (nadal scenicznie) w pałacach arystokracji, w seminariach, w kolegiach jezuickich. Oratoria wykonuje się w okresie postu jako substytut oper. Powiększają się **rozmiary** gatunku, sięgając od 1,5 do 2 godzi, przeważnie w dwóch częściach. Mniejsze nazywane są _cantate morale, cantate spirituale._

Inne ważne ośrodki poza Rzymem to: Bolonia, Modena, Florencja, a także Wenecja, zaopatrująca w oratoria dwory austriackie i niemieckie.

Kompozytorzy tego okresu to: Benedicto Ferrari, Giovanni Battista Vitali, Bernardo Pasquini, Giulio Cesare Arresti, Antonio Draghi (ok. 40 oratoriów).

## Poszerzenie Tematyki

W późniejszym okresie nastąpiło poszerzenie tematyki. Wykorzystywano Stary Testament, Hagiografie, Pasje czy Temat Zuzanny, ascetyzm, okrucieństwo w historiach męczenników.

Sceny miłosne ukazywane są w estetyce operowej. Coraz mniejszą role odgrywają chóry, nabierają one funkcję onomatopeiczną. Zwiększa się jednak rola solistów (w pełni wykształcone arię, nierzadko wykonywane są przez kastratów).

Dzięki oratoriom arystokracja w okresie wielkiego postu może przysłuchiwać się swoim ulubionym wykonawcom. Ważnym librecistą był Arcangelo Spagna, który stworzył nawet traktat poświęcony librettom.

# _Oratorium Jephte_ Carissimiego

Powstało w latach 1648/50, oparte jest na księdze Sędziów, historii Jephtego i jego Córki.

## Fabuła Oratorium

Jefte był wojownikiem i został wybrany przez Izraelitów na dowódcę w walce z Amonitami. Przed bitwą złożył Bogu ślub:

> „Jeśli dasz mi zwycięstwo nad Amonitami, to pierwsza osoba, która wyjdzie z drzwi mojego domu, gdy wrócę jako zwycięzca, będzie należeć do Ciebie – złożę ją na ofiarę całopalną.”

Jefte wygrał bitwę, ale gdy wrócił do domu, pierwszą osobą, która wyszła mu na spotkanie, była jego jedyna córka. Zgodnie ze swoim ślubem, po okresie żałoby i opłakiwania swojego dziewictwa, Jefte złożył ją w ofierze.

## Opracowanie Carissimiego

Oratorium podzielone jest na 3 sceny: wygraną bitwę, wyjście w góry córki oraz lament córki. Oratorium podsumowuje chór.

Utwór przeznaczony jest na trzy soprany i basso continuo. Występują: Historicus, Jefte, Córka, Chóry które odpowiadają za narracje itd.

Chór odmalowuje przebieg bitwy. Oraz zwycięstwo Izraelitów. W pierwszej części pojawia się tylko Chór i Historicus.

Gdy Jefte spotyka córkę, w oratorium pojawia się pierwszy moment dramatyczny. Fragment ten opracowany jest w formie Ariozo. Lament Jeftego jest najbardziej schromatyzowanym fragmentem utworu, występuje nagromadzenie trytonów np. między 2, a 3 taktem.

Ostatnia część to lament córki oraz jej dialog z personifikacją przyrody. Kompozytor sięga w melodyce po ciekawe zastosowania harmoniczne, występuje m.in. całotonowy pochód. Melodyka poddana jest mocnemu schromatyzowaniu, posiada także szeroki ambitus.

Chór wieńczący przybiera role dramatyczna.

Carissimi posługuję się prostymi środkami, nie pojawiają się partię instrumentalne, basso continuo towarzyszy głosom wokalnym. Faktura Akordowa, polifonia prawię nie występuje. Kompozytor prostymi formami, urozmaiconą melodyką osiągnął efekt dramatyczny.