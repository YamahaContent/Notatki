---
Typ: Notatka
Data utworzenia: 2025-04-24T10:20
Przedmiot: "[[Historia Muzyki Baroku - Ćwiczenia]]"
Archiwizuj: true
Zadania:
  - https://www.notion.so/Tematy-Egzaminacyjne-Barok-1f26c03964fb80f58ef4cafdc3984c5c?pvs=21
Twórca: Konstanty Lamcha
tags:
  - epoka/barok
  - lokalizacja/europa
  - kontekst/retoryka
---
# Retoryka

Z łaciny _ars oratoria_ - sztuka przemawiania, powstała w starożytnej Grecji. Celem było skuteczne przemawianie, zachwycanie, wzruszanie, nakładanie do przyjęcia przekazywanych treści. Odwołanie do platońskiej koncepcji duszy, która składała się ze sfery rozumu (_logos_), uczucia (_phatos_) i woli (_etos_). Orator ma poruszyć każdą z tych sfer.

## Działania oratora dotyczące oracji to:

### Przygotowanie

Przygotowanie składało się z trzech następujących kroków:

1. _**Invento**_ - poszukiwanie pomysłów, wybór tematów
2. _**Compositio/distributio**_ - określenie treści wypełniających daną formę. Schemat składał się z początku (exordium), środka (_medium_) i końca (_peroratio_).
3. _**Elocutio**_ - określenie stylu wypowiedzi, wybór słów. Chodzi o poprawność, ale także o ozdobność wypowiedzi. Najbardziej rozbudowana część, zwierała w sobie cały zestaw środków wyrazu artystycznego służący zwiększeniu ekspresji wypowiedzi, spotęgowaniu siły perswazji: **figury retoryczne i tropy**. Figury retoryczne wiązano z układami słów, tropy z pojedynczymi słowami

### Zapamiętanie

Służyła temu mnemotechnika - ucząca technik sprawnego zapamiętywania

### Wygłoszenie

Moment decydujące o skuteczności perswazji. Środki techniki mówienia: tembr i natężenie głosu, rytmy, modulacja i siła. Także postawa ciała, gestykulacja i mimika. Arystoteles w Retoryce zaleca korzystanie z doświadczeń aktorów dramatycznych.

# Retoryka w Muzyce

W muzyce baroku retoryka znalazła najważniejsze uznanie jako sztuka zaadoptowana do nowego medium. Użyteczność retoryki dostrzeżono jednak znacznie wcześniej, bo już w renesansie.

Najważniejsze traktaty to:

- Nicolaus Listenius

## Rozwój teorii

Problematyką figur muzycznych interesowano się głównie w I połowie XVIII wieku (prawie wszystkie traktaty z tego okresu zawierają rozdział poświęcony retoryce). Retoryka muzyczna przejęła z wzorca klasycznej sztuki oratorskiej przede wszystkim _**elocutio**_. W muzyce jest to określenie stylu wypowiedzi adekwatnej do emocji, czyli afektów.

## Teoria Naśladownictwa i Afektów

Wywodzi się z renesansowej koncepcji _imitazione della natura_; ta z kolei z antycznej doktryny _mimesis_ (sztuka jest naśladownictwem zjawisk zachodzących w naturze). Nie chodzi tylko o przyrodę ale także o serce człowieka, jego przeżycia, stany emocjonalne.

Od końca XVI wieku uznawano że podstawowym celem kompozytorów jest wzbudzanie u odbiorcy najrozmaitszych emocji. U podstaw teorii afektów leży przekonanie o sile muzyki, będącej w stanie je naśladować. **Muzyka jednak bezpośrednio nie wyraża afektów, a jedynie przedstawia je.**

W traktatach zaczęto tworzyć katalogi afektów, sięgające niekiedy liczby stu. Wskazywano przy tym, jakimi środkami muzycznymi można je odmalować. Powiązaniu treści z oprawą muzyczną służył także bogaty zestaw **figur retoryczno-muzycznych,** których jednak nie powinno się utożsamiać z afektami.

> [!important] Afekt to ogólny nastrój muzyczny, natomiast figura muzyczna służy oddaniu konkretnych słów albo wyrażeń

# Figury Retoryczne

System konwencjonalny znaków języka muzycznego, rozumianych i podobnie odczytywanych przez kompozytora, wykonawcę i odbiorcę. Struktury muzyczne kojarzone z treściami pozamuzycznymi. Wykształcone na gruncie muzyki wokalnej, stały się na tyle popularne, że zaczęły być stosowane w muzyce instrumentalnej.

Idea figury rozwinęła się na gruncie teorii niemieckojęzycznej, dlatego koncept retoryki muzycznej jako uniwersalnego języka baroku jest dziełem głównie muzykologów niemieckich. Nadal jednak powszechnie używa się nazw tych figur. Hans Unger w _Die Beziehungen zwischen Musik und Rethorik_ (1941) opisał 160 figur.

> [!important] Figura muzyczna odnosi się zazwyczaj do ważnej treści, którą kompozytor chciał podkreślić

## Programowość Muzyczna

W baroku szeroko stosowano także **programowość muzyczną**, sygnalizowaną brzmieniem tytułu. Od bardzo prostych odniesień typu dźwiękonaśladowczego (rytm, artykulacja, typ melodii i fraz, harmonika, np. kukułka, zegar) do aluzji bardzo wyrafinowanych i utajnionych (symbolika liczb, numerologia, hermetyczne symbole ukryte w graficznym obrazie nut)

W programowości muzycznej przedstawiano dwie sfery:

- Świat dźwięków (także instrumentów), kolorów czy ruchu.
- Obrazowanie nastrojów, określonych sytuacji psychologicznych lub zdarzeń muzycznie portrety postaci

### Klawesyniści Francuscy

### Programowość Włoska i Niemiecka

## Figury Podstawowe

Estetyka naśladownictwa i afektów, nośniki różnych znaczeń pozamuzycznych.

### Typu _Hypotyposis_ (Naśladowcze)

Zjawiska pozamuzyczne, zwłaszcza dźwiękowe.

|   |   |
|---|---|
|_Assimilatio_|Upodobnienie zjawisk, muzycznych do kształtów, np. łukowa melodia: symbol tęczy. Śpiew ptaków, naśladowanie dźwięków burzy, drżenia ziemi, instrumentów muzycznych. Onomatopeje.|
|_Anabasis (ascensus)_|Kierunek wznoszący się melodii. Występuje podczas wywyższania, scen wzniosłych, niebo. _Et ascendit, et exutavit._|
|_Katabasis (descensus)_|Kierunek opadający melodii. Upadek, zstępowanie, poniżenie, strącenie, uległość, służalczość. _Descendit de celis. Deposuit potentes._|
|_Kyklosis (circulatio)_|Stan pośredni pomiędzy _**Anabasis**_ i _**Katabasis**_. Ruch okrężny, wahanie się, błądzenie, kręcenie się w kółko. _We have turned, ev’ry one to his own way._|
|_Fuga (alio nempe sensu)_|Nie ścisła forma polifoniczna, ale szybki biegnik na słowach bieg, ucieczka. _Fugit_ z łaciny oznacza ucieka.|
|_Tirata_|Gwałtowny ruch w jednym kierunku. Szybki przebieg dźwiękowy z góry w dół lub odwrotnie: rzucać, miotać, rozdzierać, atakować, uderzać, nacierać.|
|_Tenuta_|Długa nuta. Oznaczała trwanie w bezruchu, sen, równinę, pasywność.|

### Typu Emphasis (Emfatyczne)

Podkreślają silne emocje, afekty.

|   |   |
|---|---|
|_Emphasis_|Inaczej _**accento**_. Silne podkreślenie sensu wypowiedzi za pomocą różnych środków, np. faktury.|
|_Epizeuxis (subjuncito)_|Łączenie, dołączenie. Kilkakrotnie powtórzenie motywu muzycznego w tym samym głosie na różnych stopniach skali i w różnych kierunkach ruchu.|
|_Pathopoja_|Budząca patos. Podwyższenie ekspresji muzycznej przez zastosowanie odcinka następujących półtonów, w późnym baroku często umieszczany w basie. Ból, Cierpienie, rozpacz, silne namiętności.|
|_Exclamatio (ecphonesis)_|Fraza, zdanie wykrzyknikowe. Skok o sekstę małą w góre lub inny interwał o dużej rozpiętości (większy niż tercja) w jakimkolwiek kierunku.  <br>Trzy główne zastosowania:  <br>1. Euforyczna radość  <br>2. Błaganie, Prośba  <br>3. Wybuch gniewu, rozpaczy, trwogi|
|_Dubitatio_|Powątpiewanie. Zaskakująca modulacja (zmiana tonacji), lub seria zatrzymań ruchu poprzez fermaty na wybranych dźwiękach. Utwór zdaje się snuć bez końca, trudno przewidzieć kadencje.|
|_Interegatio_|Interwał wznoszący, naśladujący zapytanie na zasadzie intonacji. Czasem kadencja frygijska.|
|_Cadentia Duriuscula_|Kadencja twarda, nieprzyjemna. Obrazuje ból, cierpienie, grzech, zło.|
|_Saltus Duriusculus_|Nieprzyjemny skok, zazwyczaj o interwał zakazany (np. kwinta zmniejszona, septyma wielka). Znaczenie podobne jak _Cadentia Duriscula_.|
|_Passus Duriusculus_|Figura zakłócająca naturalną diatoniczność systemu. Chromatyczny pasaż złożony z samych półtonów albo swobodne zakłócenie porządku diatonicznego przez różne interwały, aż do trytonu. Smutek żałość, ból, fałsz, kłamstwo. Często w związku z muzycznym symbolem krzyża (_imaginatio crucis_)|
|_Catachresis (abusio)_|Nadużycie. Ma dwa znaczenia:  <br>1. Starsze - Faburden - następstwo równolegle prowadzonych akordów seksowych lub kwartsekstowych o surowym brzmieniu.  <br>2. Nowsze - _Syncopatia_, _catachrestica_ - źle rozwiązany dysonans, zwłaszcza synkopowany, powodujący fałszywe brzmienie.|
|_Parrhesia_|Swoboda w sposobie mówienia. Dysonans wpleciony nieoczekiwanie pomiędzy konsonanse, jakikolwiek swobodnie zastosowany dysonans lub _**Relatio falsa**_ tzw. _**mi contra fa,**_ czyli ukośne brzmienie półtonu|
|_Aposiopesis_|Zamilknięcie, przerwanie wypowiedzi, niedopowiedzenie. Cisza, milczenie wyrażona w pauzie generalnej, wyrażająca śmierć, pustkę po stracie kogoś bliskiego.|
|_Abruptio (tmesis)_|Nagłe przerwanie, wątku na pauzie na skutek oburzenia, grozy, przestrachu, gniewu, wzruszenia.|
|_Suspiranto_|Łkanie, westchnienie. Łagodne, częste, przerywanie melodii pauzami, z podziałem słów na sylabach.|
|_Noema_|Zdanie dające do myślenia. Nagromadzenie czystych konsonansów, najczęściej w motetach. Deklamacyjne, akordowe przedstawienie takstu, jako kontrast do faktury polifonicznej|
|_Mutatui (Antitheton)_|Kontras. Można mówić o pięciu jego rodzajach:  <br>1. _**per motus**_ - agogiczny  <br>2. _**per tonos**_ - kontrast trybu dur-moll  <br>3. _**per genus**_ - kontrast diatoniki i chromatyki  <br>4. _**per systema**_ - kontrast rejestru  <br>5. _**per melopoetiam**_ - kontrast w budowie melodii na zasadzie stosowania  <br>różnych jej typów  <br>Maniera:  <br>- _**Distendente**_ (męska, mocna, oparta o interwały dużych rozmiarów)  <br>- _**Restrigente**_ (żeńska, omdlewająca i delikatna, interwały małych rozmiarów)  <br>- _**Quieta**_ (melodia pośrednia pomiędzy męską i żeńską)|

### Figury uzupełniające (Graniczne)

Związane ze strukturą formy, harmoniki, faktury.

|                 |                                                                                                                                                                                                                                                                                                                                 |
| --------------- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| _Anafora_       | Powtórzenie motywu, wzorcu melodycznego (najczęściej jednego słowa) w różnych głosach i na różnych stopniach skali na przemian. Inne znaczenie: wielokrotne powtarzanie (czasem wręcz obsesyjnie) w basie krótkiej melodii (arie lamentowe, passacaglie, chaccony itd.)                                                         |
| _Climax_        | Drabina. Powtórzenie frazy melodycznej o sekundę w góre, co prowadzi do punktu kulminacyjnego.                                                                                                                                                                                                                                  |
| _Ellipsis_      | Opuszczenie, usunięcie. Spokrewniona z _**Abruptio.**_ Usunięcie lub przemilczenie konsonansu, gdy na jego miejscu stoi pauza, lub gdy na miejscu rozwiązania kwarty na tercję pozostaje kwarta; lub, nagłe wyciszenie narastającego napięcia albo zastąpienie akordu finalnego innym akordem, powodującym kontynuowanie wątku. |
| _Palillogia_    | Ponowne zebranie, zgromadzenie. Powtórzenie ze zmienionym szykiem słów. Imitacja melodii w unisonie lub oktawie w tym samym głosie.                                                                                                                                                                                             |
| _Polyptoton_    | Powtórzenie motywu lub frazy w unisonie lub oktawie ale innych głosach.                                                                                                                                                                                                                                                         |
| _Paronomasia_   | Powtórzenie frazy w tym samym głosie, jednak z innym zakończeniem lub innym poziomem głośności (echo)                                                                                                                                                                                                                           |
| _Extensio_      | Rozciągnięcie. Dysonans pomiędzy basem, a sopranem, kilkakrotnie powtórzony. Figura spokrewniona z _**Multiplicatio**_                                                                                                                                                                                                          |
| _Multiplicatio_ | Rozdrobnienie dysonansu: przejściowego lub synkopy                                                                                                                                                                                                                                                                              |