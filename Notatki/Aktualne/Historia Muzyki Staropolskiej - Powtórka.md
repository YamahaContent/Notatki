---
przedmiot: Historia Muzyki Staropolskiej - Wykłady
data: 2026-01-22
tags:
Typ: Notatka
---
---

# 1. Średniowiecze
## 1.1 Monodia
### 1.1.1 Monodia Religijna w Jezyku Łacinskim
Wprowadzenie **religijnej monodii łacińskiej**, utożsamianej z chorałem gregoriańskim, było bezpośrednim skutkiem **Chrztu Polski w 966 roku**, który włączył młode państwo w krąg kultury zachodniej. Proces recepcji chorału był ściśle związany z działalnością **zakonów**, z których każdy wnosił własną tradycję liturgiczno-muzyczną oraz własny repertuar śpiewów. Pierwszą fazę napływu chorału reprezentowali **benedyktyni**, którzy przybyli na ziemie polskie około 970 roku i osiedlili się w Krakowie, Tyńcu oraz Mogilnie. 

==Najstarszym udokumentowanym zapisem melodii chorałowej w Polsce jest sekwencja **„Ad celebres rex cielice Lauder”**, zanotowana na marginesie **Kodeksu Matyldy**, podarowanego Mieszkowi II około 1027 roku.==

Rozwój źródeł muzycznych został zahamowany przez **reakcję pogańską** (1034–1037) oraz najazd księcia Brzetysława w 1038 roku, co doprowadziło do zniszczenia wielu ksiąg liturgicznych. 
Wśród nielicznych zachowanych zabytków z okresu po tych wydarzeniach wyróżnia się **„Sakramentarz tyniecki”** z notacją cheironomiczną śpiewu _Exultet_ oraz **„Missale plenarium”** sprowadzony z Bawarii do Gniezna. Innym kluczowym źródłem jest **„Liber ordinalis”** (ok. 1090 r.), zawierający najstarszą rodzimą sekwencję o św. Wojciechu — _**Hac festa die tota gratuletur Polonia**_.

W szerszym kontekście średniowiecznej monodii, chorał był określany terminem _**Cantus Planus**_ (śpiew równy), który mógł występować w formie jednogłosowej (_simplex_) lub wielogłosowej (_multiplex_). Kolejne fazy rozwoju muzyki religijnej wiązały się z napływem nowych zakonów:
- **Cystersów** (po 1140 r.), którzy posiadali własną teorię muzyki.
- **Dominikanów** (2. połowa XIII w.), z którymi związany był **Wincenty z Kielczy** — pierwszy znany z imienia polski kompozytor, twórca oficjum rymowanego o św. Stanisławie oraz hymnu _**Gaude Mater Polonia**_.
- **Franciszkanów** (2. połowa XIII w.), którzy wprowadzili **diastematykę** (zapis wysokości dźwięków na liniach) oraz sprowadzili traktaty teoretyczne, m.in. Hucbalda.
####  1.1.1.1 Wincenty z Kielcz
**Pierwszy znany z imienia polski kompozytor**. Żyjący w pierwszej połowie XIII wieku. Twórca *Gaude Mater Polonia* i *Źywotów św. Stanisława*. 
Żywoty św. Stanisława są oficium rymowanym składające się z 34 utworów, głównie antyfon, responsorów i hymnów. Drugą antyfoną jest *Ortus de Polonia Stanislaus*, wspominający w tekscie Polske.

Gaude, mater Polonia jest kontrafakturą melodii dominikańskiej pochodzącej z północnych Włoch. W tekscie pojawia się Polska oraz św. Stanisław.
### 1.1.2 Monodia Religijna w Języku Polskim
Chorał na ziemiach polskich zyskał **lokalne nacechowanie** głównie w warstwie tekstowej, poprzez tworzenie nowych oficjów rymowanych i sekwencji ku czci polskich świętych, takich jak św. Wojciech, św. Stanisław czy św. Jadwiga Śląska. Łącznie zidentyfikowano około **150 rodzimych sekwencji**, które odegrały ogromną rolę w kształtowaniu się polskiej liryki religijnej. To właśnie na podłożu łacińskich śpiewów, takich jak tropy i sekwencje, zrodziła się **monodia religijna w języku polskim** (np. _Bogurodzica_), będąca odpowiedzią na zapotrzebowanie wiernych nieznających łaciny. Pod koniec średniowiecza chorał gregoriański stał się przedmiotem rodzimej refleksji teoretycznej, czego przykładem jest traktat Jana z Szydłowa poświęcony zasadom _cantus planus_.
#### 1.1.2.1 Bogurodzica 
Czas i miejsce powstania utworu nie są definitywnie rozstrzygnięte. Choć najdawniejsza tradycja przypisywała autorstwo **św. Wojciechowi**, badacze datują pieśń na okres między XI a XIV wiekiem, najczęściej przyjmując rok **ok. 1300**
Jan Długosz określił Bogurodzicę mianem **„Patrium Carmen” (pieśń ojczysta)**. Opisał on, że całe wojsko polskie odśpiewało ją przed **bitwą pod Grunwaldem** w 1410 roku, co nadało jej rangę hymnu rycerskiego i narodowego.

Utwór jest stylistycznym konglomeratem, który można podzielić na trzy warstwy:
1. **Część archaiczna** (zwrotki 1–2): Właściwa Bogurodzica, napisana w **tonacji doryckiej**.
2. **Część wielkanocna** (zwrotki 3–6): Późniejszy dodatek w tonacji lidyjskiej.
3. **Część pasyjna** (zwrotki 7–15): Kolejne rozszerzenie repertuaru

Dwie najstarsze zwrotki mają charakter wstawienniczo-modlitewny. W pierwszej wierni zwracają się do Maryi jako Bożej Rodzicielki, w drugiej do Chrystusa – za pośrednictwem Jana Chrzciciela – o dar pobożnego życia i zbawienia
Treść pieśni wykazuje ścisłą analogię do bizantyjskiego motywu ikonograficznego **Deesis**

Łącznie zachowało się **17 kopii** rękopiśmiennych. Najstarszy zapis (tzw. **przekaz kcyński**) pochodzi z **1408 roku** i został zanotowany przez Macieja z Grochowa w zbiorze kazań,. Drugi istotny przekaz (krakowski, 1409–1420) zawiera już 13 zwrotek i stał się podstawą dla późniejszych wersji,. Pierwszy druk Bogurodzicy ukazał się w 1506 roku w Statucie Jana Łaskiego

### 1.1.2 Monodia Świecka
**Monodia świecka** w średniowiecznej Polsce zachowała się w znacznie mniejszym stopniu niż twórczość religijna i jest reprezentowana głównie przez teksty, a rzadziej przez zapisy muzyczne. Informacje o jej istnieniu pochodzą przede wszystkim ze **źródeł pisanych**, takich jak kroniki Galla Anonima opisującego rok żałoby bez muzyki po śmierci Bolesława Chrobrego (1025 r.) czy relacje Al Bekriego o instrumentach Słowian. Mistrz Wincenty zwany Kadłubkiem w swoich pismach przekazał opisy dawnej **pieśni rycerskiej**. Najważniejszym polskim przedstawicielem nurtu **Minnesangu** był książę wrocławski i krakowski **Henryk IV Probus**, którego pieśni wraz z miniaturami zostały uwiecznione w słynnym kodeksie _**Codex Manesse**_.

Polska **liryka miłosna** miała specyficzny charakter, gdyż w przeciwieństwie do wzorców zachodnich, była uprawiana głównie przez **twórców plebejskich**: żaków, kleryków, kopistów oraz wędrownych wagantów. Do zachowanych zabytków tej liryki należą utwory takie jak _**Ach ta miłość, coś mi uczyniła**_ (zapisany w XV wieku pod tekstem Bogurodzicy), _**Miły miłą miłuje**_ (1390) oraz _**Miłuj miła, miłuj wiernie**_ (1470). Przykładem liryki erotycznej, określonej jako _cantilena inhonesta_, jest pieśń _**Czy ja mam panu żałować**_ zanotowana około 1416 roku przez Mikołaja z Koźla, który później próbował ją usunąć, zamazując tekst atramentem. W nurcie **pieśni historycznej** kluczowe miejsce zajmuje utwór Jędrzeja Gałki z około 1449 roku poświęcony Janowi Wiklefowi, będący kontrafakturą pieśni antyhusyckiej i zawierający **zapis nutowy**.

Praktyki muzyki świeckiej spotykały się z **krytyką Kościoła**, o czym świadczy potępienie przez papieża Innocentego III widowisk _**ludi theatrales**_ w 1207 roku oraz wydany w 1280 roku zakaz tańców w kościołach i na cmentarzach. Wiedzę o instrumentarium świeckim dostarczają **źródła archeologiczne**, w tym odnalezione w Gdańsku pięciostrunowe **gęśle** z XIII wieku oraz podobne instrumenty z Opola. **Ikonografia** również dokumentuje życie muzyczne, przedstawiając m.in. **olifanty** (instrumenty dęte z kości słoniowej) na Drzwiach Gnieźnieńskich czy wędrownych grajków grających na **fidlach** na późniejszych polichromiach. Relacje kronikarzy, np. Thietmara, potwierdzają ponadto powszechne użycie trębaczy w kontekście świeckim i wojskowym.

## 1.2 Polifonia 
### 1.2.1 Typologia Śpiewu
W praktyce muzycznej średniowiecza wyróżniano fundamentalne kategorie śpiewu, określanego jako **Cantus**. Podstawowy podział opierał się na obecności lub braku zrytmizowania.
- _**Cantus Planus**_ (śpiew równy): Chorał jednogłosowy o swobodnym rytmie.
- _**Cantus Mensurabilis**_ (śpiew menzuralny): Śpiew o precyzyjnie określonym rytmie.
Każdy z powyższych typów mógł występować w dwóch formach:
- _**Simplex**_: Śpiew jednogłosowy.
- _**Multiplex**_: Śpiew wielogłosowy.
### 1.2.2 Źródła Muzyki Polifonicznej
#### 1.2.2.1 Źródła Muzyki Menzuralnej Wielogłosowej (_Cantus Mensurabilis Multiplex_)

Najważniejsze zachowane polskie źródła polifonii menzuralnej z okresu XIII-XV wieku, zawierające zarówno kompozycje anonimowe, jak i utwory czołowych kompozytorów europejskich i polskich.

|   |   |   |   |
|---|---|---|---|
|Sygnum|Nazwa Potoczna / Miejsce|Datowanie|Zawartość (Wybrani Kompozytorzy i Utwory)|
|**PL-StS 1 + Pu 1**|Rękopisy ze Starego Sącza|ok. 1275|Utwory ze szkoły paryskiej (_Magnus Liber Organi_), m.in. _Alleluja, Inter natos mulierum_.|
|**PL-StS 2**|Rękopis ze Starego Sącza|ok. 1300|4-głosowy konduktus _Omnia beneficia_. Prawdopodobnie kompozycja powstała w Polsce.|
|**PL-WRu-Ak 1955**|Fragment z Żagania|ok. 1370|**Ars Nova**: Motet izorytmiczny **Philippe de Vitry** (_Colla iugo/ Bona condit/ Libera me_), anonimowy motet 3-głosowy, 4 utwory z tekstem francuskim.|
|**PL-Pu 2**|Rękopis poznański|ok. 1400|**Trecento włoskie**: _Sanctus_, _Kyrie_ (S), _Gloria_ (izorytmia) autorstwa **Johannesa Ciconii** i **Matteo da Perugia**.|
|**PL-Kj 2464**|Rękopis Jana z Jasiennej|ok. 1420-30|26 anonimowych utworów (1-4 gł.), 2 utwory **Piotra z Grudziądza**: _Pregrata erat_ (zach. 1 gł.), _Presulis eminenciam_ (3 gł.).|
|**PL-Wn 8054 (Kras 52)**|Kodeks Krasińskich|ok. 1430|36 utworów, w tym: 7 utworów **Mikołaja z Radomia** (_Hystoriographi aciem_, _Magnificat_, 2x _Gloria_, 2x _Credo_, utwór bez tekstu), anonimowe _Breve regnum_ i _Cracovia civitas_. Utwory **Ciconii** (4), **Antonio Zachariasa da Teramo** (2), **Estienne Grossina** (2), **Egardusa** (1).|
|**PL-Wn 378 (=StP)**|Rękopis ze Starej Panny|ok. 1420-30|Zachowany tylko jako fotokopia. 18 utworów, w tym: 3 utwory **Mikołaja z Radomia** (2x _Gloria_, 1x _Credo_), 5 utworów **Ciconii**, w tym unikatowa kopia 5-głosowego _Gloria Suscipe trinitas_.|
|**PL-KÓR 801**|Rękopis kórnicki|ok. 1450|3 anonimowe utwory, w tym _**Chwała tobie Gospodzinie**_ (3 gł.) – **pierwszy zachowany polifoniczny utwór w języku polskim**.|
|**PL-Wn**|Rękopis niezidentyfikowany|ok. 1475-1500|Zachowany jako fotokopia. Zawiera dwugłosowy utwór maryjny _O nadroższy kwiatku_.|
|**PL-Pr 1361**|Rękopis przemyski|ok. 1480|7 laud, w tym anonimowa, 2-głosowa kompozycja _Bądź wiesioła_.|
|**PL-WRu 269**|Rękopis wrocławski|ok. 1430|5 utworów, w tym 2 autorstwa **Piotra z Grudziądza**: _Predulcis eurus_ i _Promitat eterno_.|
|**PL-Kj 8a**|Rękopis krakowski|ok. 1470|Utwory **Piotra z Grudziądza** (_Panis ewus typicatus_), **Johna Plummera** (_O pulcherrimia mulierum_), 2 motety wielotekstowe.|
|**PL-Pu 7022 (PU 3)**|Fragment "lwowskiej księgi chórowej"|ok. 1480|Msze 4-głosowe: **Guillaume Dufay** (_Missa Ave regina celorum_), **Josquin des Prez** (_Missa L’ami baudichon_, _Missa L’Homme arme_), **Petrus de Domarto** (_Missa Spiritus alme_), msza anonimowa. Utwór **Piotra z Grudziądza** _Probitate eminentem_.|
|**PL-Kj 40098**|Glogauer Liederbuch (Śpiewnik głogowski)|ok. 1480|260 utworów, m.in. **Johannesa Ockeghema** i **Antoine Busnoisa**. Zawiera również utwór **Piotra z Grudziądza** _Probitate eminentem (II/7)_.|

Innym ważnym źródłem prozy polskiej, choć nie muzycznym, są **Kazania Świętokrzyskie** z początku XIV w., będące najstarszym zachowanym zabytkiem tego typu.

#### 1.2.2.2 Źródła Chorału Wielogłosowego (_Cantus Planus Multiplex_)
Źródła te zawierają prostsze formy polifonii, często o charakterze organalnym, gdzie do melodii chorałowej dodawano drugi głos.

|   |   |   |
|---|---|---|
|Sygnum|Datowanie|Zawartość|
|**StS 3**|ok. 1300-1350|2 utwory _Benedicamus Domino_ (2-głosowe).|
|**StS 4**|ok. 1300|Tropowane _Benedicamus Domino_ oraz _Jube domne benedicere_ (2-głosowa lekcja bożonarodzeniowa).|
|**Kklar 205**|ok. 1350|_Surrexit Cristus hodie_ (w wersjach 2- i 3-głosowej).|
|**Kklar 2**|ok. 1400|_Cantus planus binatim_ oraz sekwencja Adama Świnki.|
|**Wn 201**|ok. 1440|Organalne _Sanctus-Agnus_ (tzw. Sieciechowskie), zachowane jako fotokopia.|
|**Tm**|b.d.|Organalne _Jesus Cristus nostra salus_ (2-głosowe).|
|**Kk 235 + Ka 1706**|b.d.|Organalne _Liber generationis_ (3- i 4-głosowe).|



### 1.2.3 Najważniejsi Kompozytorzy Polscy Okresu Średniowiecza
#### Mikołaj z Radomia (aktywny ok. 1420-1430)
W latach 1420-1426 studiowało kilku Mikołajów z Radomia w Akademii Krakowskiej. Możliwie że był członkiem watykańskiej kurii papieża Bonifacego IX (1390-1404), w tym czasie sekretarzem papieskim był **Antonio Zacara da Teramo**. Zachował się zapis *Nicolaus gravicembalista domine regina Poloniae*, - klawicymbalista królowej Zofii Holszanskiej, czwartej żony Władysława Jagiełły.

Czołowy polski kompozytor I połowy XV wieku. Jego twórczość zachowała się w dwóch kluczowych rękopisach:
- **Kodeks Krasińskich (PL-Wn 8054)**:
    - _Hystoriographi aciem_
    - _Magnificat_
    - _Gloria_ (2 utwory)
    - _Credo_ (2 utwory)
    - Utwór bez tekstu ("ballada")
- **Rękopis PL-Wn 378**:
    - _Gloria_ (2 utwory)
    - _Credo_ (1 utwór)
##### Magnificat
Trójgłosowy utwór składające się z 11 odcinków. Oparty jest na 1 tonie chorałowym, poddanym wariacji. Pierwsze w Polsce zastosowanie *fauxbourdon*. 
Magnificat jest sformalizowany konstrukcyjnie, występuje oś symetri w odcinku 6. 
##### Styl 
Reprezentuje najwybitniejsze ówczesne osiągnięcia polifonii (włącznie z techniką fauxbourdon), co świadczy o dobrym przygotowaniu i wykształceniu kompozytora. Nawiązuje on w swojej twóczości do zdobyczy szkoły niderlandzkiej, włoskiej (J. Ciconia, A. Zachara da Teramo) czy burgundzkiej (G. Dufay). 

#### Piotr z Grudziądza (Petrus Wilhelmi de Grudencz, ur. ok. 1392)
Muzyk i poeta odkryty w Pradze w 1975 r. Najprawdopodobniej żył w latach 1392 - 1452. Wywodził się z pruskiego mieszczaństwa. W 1418 roku rozpoczął studia na Uniwersytecie Jagielońskim, gdzie zaczął komponować. W latach 1420/30 wyjechał do Wrocławia skąd udał się do Rzymu. W 1430 przebywał w Wiedniu, w latach 50 prawdopodobnie wyjechał do Czech. Pod koniec życia osiadła na Śląsku w Zaganiu, skomponował tam Śpiewnik Głogowski. 
Kompozytor, którego dzieła odnaleziono w licznych europejskich źródłach, co świadczy o jego międzynarodowej renomie.

Zachowalo się około 40 dzieł Piotra z Grudziądza głównie motetów.
- _Pregrata erat_ (PL-Kj 2464)
- _Presulis eminenciam_ (PL-Kj 2464)
- _Predulcis eurus_ (PL-WRu 269)
- _Promitat eterno_ (PL-WRu 269)
- _Panis ewus typicatus_ (PL-Kj 8a)
- _Probitate eminentem_ (PL-Pu 7022 oraz Glogauer Liederbuch)

#### Dzieła Anonimowe
# 2. Renesans
## 2.1 Kontekst Historyczny
Renesans w Polsce (zwanego „Złotym Wiekiem”) jest nierozerwalnie związany z potęgą dynastii **Jagiellonów** oraz wpływami europejskiego humanizmu i reformacji.
### 2.1.1 Sytuacja polityczna i dynastyczna
Fundamentem rozkwitu epoki była **unia personalna Korony z Wielkim Księstwem Litewskim**, skonsolidowana przez Kazimierza IV Jagiellończyka, który uczynił z państwa polsko-litewskiego jedną z największych potęg politycznych Europy.
Kolejni władcy — **Zygmunt I Stary**, **Zygmunt II August** oraz elekcyjny król **Stefan Batory** — kontynuowali tę politykę, stając się wybitnymi mecenasami sztuki i nauki.
### 2.1.2 Mecenat królewski i dworski
**Zygmunt I Stary** odegrał kluczową rolę w sprowadzeniu wzorców renesansowych z Włoch, co przyspieszyło rozwój nowej estetyki na ziemiach polskich wcześniej niż w wielu innych krajach Europy.
Symbolem tego mecenatu stała się przebudowa **Zamku Królewskiego na Wawelu**, gdzie powstał największy renesansowy dziedziniec w Europie, oraz ufundowanie **Kaplicy Zygmuntowskiej**, określanej mianem „perły toskańskiego renesansu na północ od Alp”.
Za czasów **Zygmunta II Augusta** kapela królewska osiągnęła imponujące rozmiary, zrzeszając około **200 muzyków** różnych narodowości (Polaków, Niemców, Włochów), co sprzyjało wymianie kulturowej i asymilacji stylu międzynarodowego.
### 2.1.3 Wpływ humanizmu i nauki
Na dworze i uniwersytecie działali wybitni humaniści, tacy jak **Filip Kallimach** czy rzeźbiarz **Wit Stwosz**.
Rozwijały się ośrodki akademickie, w tym **Akademia Jagiellońska** oraz **Kolegium Lubrańskiego** w Poznaniu, kształcące elity intelektualne (m.in. Wacława z Szamotuł czy Jerzego Libana).
### 2.1.3 Reformacja i pluralizm religijny
Polska w XVI wieku była krajem **swobód religijnych**, gdzie współistniały trzy główne nurty protestantyzmu: luteranizm (Wielkopolska, Śląsk, Prusy), kalwinizm (Małopolska, Litwa) oraz ruch Braci Czeskich.
Kluczową postacią dla protestantyzmu na Litwie był **Mikołaj Krzysztof Radziwiłł zwany Czarnym**, który wspierał działaczy reformacyjnych i zakładał drukarnie (np. w Brześciu Litewskim).
Reformacja postawiła postulat uczynienia liturgii zrozumiałą dla wiernych, co doprowadziło do rozkwitu **liryki religijnej w języku polskim** i powstania licznych **kancjonałów** (np. Seklucjana, Zaremby, Puławskiego).
### 2.1.4 Przemiany społeczne i rola języka ojczystego
Nastąpił wzrost znaczenia **twórców plebejskich** oraz dążenie do demokratyzacji kultury muzycznej.
Pojawiła się idea muzyki przeznaczonej dla „prostych domaków” (zwykłych ludzi), czego najdoskonalszym przykładem są _**Melodie na Psałterz polski**_ Mikołaja Gomółki do tekstów Jana Kochanowskiego. Dzieło to stało się fundamentem polskiej deklamacji muzycznej i symbolem narodowej tożsamości kulturowej.
Rozwój **oficyn drukarskich** (np. Łazarza Andrysowicza czy Jana Januszowskiego w Krakowie) umożliwił masowe upowszechnianie nowych dzieł literackich i muzycznych.


## 2.2 Kompozytorzy o Nacechowaniu Lokalnym
### 2.2.1 Kapela Królewska
#### 2.2.1.1 Hendrich Finck
Działał w Polsce na przełomie wieków (1498–1505), kładąc fundamenty pod rozwój renesansowej polifonii na dworze Jagiellonów.

116 dzieł pewnych i 10 wątpliwych. Kompozycje Fincka zachowały się w 69 źródłach. 
**Źródła Polskie:**
- **TBP** - tabulatura organowa z 1520 roku, zachowały się w niej fragmenty intawolacji pięcio głosowego motetu *Et valde mane*
- **TJL; TKD** - 1540-1548

Finck pisał motety z *cantus firmus*, o przeimitowanej fakturze; hymny; pieśni. 
Pod względem rytmiki Finck jest najorginalniejszy z całej generacji.

### 2.2.2 Kapela Rorantystów
Sfundowana przez **Zygmunta Starego** (1506-1548) **w 1540**, powołana dla kultywowania muzyki religijnej w Kaplicy Zygmuntowskiej. Kapela działała od **1543 r**.
Była to druga po kapeli nadwornej najważniejsz kapela. Kapela wykonywała obszerny repertuar, który nie był reprezentatywny dla Polski.
Kapela składała się wyłącznie z mężczyzn z **polskiego duchowieństwa**.

Pierwszym przełożonym kapeli był **Mikołaj z Poznania** (zm. 1555 r.), a następnymi kolejno: **Krzysztof Borek** (1558-1570), **Stanisław Zając z Pabianic** (1574-1602).
Przez kapele przewineło się okołu 50 śpiewaków. Zamieszkiwali w Domu Katedralnym, a dochody na ich utrzymywanie płynełu z żup wielickich i bocheńskich, cła krakowskiego i dzieśięcin z podkrakowskich wsi.

### 2.2.3 Kompozytorzy Teoretyczni
W I połowie XVI pojawił się materiał sygnowany kapelą rorantystów, były to **kompozycje teoretyczne**.
#### 2.2.3.1 Jerzy Liban z Legnicy
Zyjący w latach 1464-1546, filolog Uniwersytety Jagiellońskiego. Twórca licznych traktatów łacińskich w których opracowywał na różne sposoby Magnificat. 
Skomponował czterogłosową antyfone *Ortus de Polonia*, w której występuje równo-nutowy cantus firmus w tenorze. Fakturalnie kompozycja uboga (nota contra notam). 
Dominował styl konserwatywny, niemiecki z brakiem wpływów niderlandzkich.
#### 2.2.3.2 Sebastian z Felsztyna 
Żyjący w latach 1480-1536 kompozytor. Zachowały się trzy czterogłosowe maryjne propia mszalne. W przeciwięstwie do Libana z Legnicy pojawiają się sporadyczne imitacje dwugłosow.
## 2.3 Kompozytorzy o Nacechowaniu Europejskim
### 2.3.1 Wacław z Szamotuł
**Urodzony w Szamotułach** około **1520 roku**. Możliwe że pobirał nauke podstawową w Szamotulskiej szkole parafialnej, następnie uczeszczał do Kolegium Lubrańskiego w Poznaniu, Gimnazjum w Krakowie i Akademi Jagiellońskiej.
Około 1545 roku obiął stanowisko sekretarza na dworze Gieronima Chodkiewicza, kasztelana trockiego, członka Litewskiej Rady Królewskiej.
Od 1547 roku pełnił fukcje *componisty* na dworze Zygmuna Augusta. Dziesięć lat później w 1557 r. Wacławowi została wypłacona zaległa pensja, kompozytor nie jest już zaliczany do dworu.
Po 1555 roku kompozytor wiąże się z **litewskim ośrodkiem protestanckim na dworze Radziwiła**. 
Kompozytor umiera około 1560 w wieku 34 lat
#### 2.3.1.1 Twórczość w Języku Łacinskim
##### *In te domine, speravi*
Utwór bardzo obszerny, przeimitowany, pełny brzmieniowo. Bogate środki kontrapunktyczne. Wzorzec post-Josquinowski (Adrian Willaer, Cipriano de Rore, Clemenst Nonpapa). 
Zdradza zainteresowanie spekulacjami matematycznymi, proporcjami. *Prima Pars* i *Secunda Pars* trwają po 77 breves, mimo różnucy w długości tekstu (symbolika 7 jak przebaczenie grzechu).
W zbiorach krakowskich zachowała się **Missa In te Domine speravi**, oparta na melodii *In te domine, speravi*. Msza datowana jest na około 1560 r., przypuszczalnie skomponował ją Wacław z Szamotuł ale nie mamy na to twardych dowodów.  
##### *Ego Sum pastor bonus*
Utwór wydany w Norymberdze w 1564 roku wraz z *Timor et tremor* Orlanda di Lassa. Motet przeimitowany, mniej bogadszy od *In te domine, speravi*.
##### *Lamentationes Jeremiae*
Wydane w Krakowie w 1553 roku. Wykonywane podczas wielkiego tygodnia (ciemna Jutrznia). Superios i Tenor zachowały sie w Monachium i Ratyzboni

#### 2.3.1.2 Twórczość w Języku Polskim
**Osiem czterogłosowych pieśni**, cztery z tekstem A. Trzeciskiego, trzy M. Reja i jedna Jakuba z Iłzy. 
Zostały napisane podczas pobytu na **dworze Radziwiłów**, związane były z **protestantyzmem**.
Muzycznie charakteryzowała je prosta akordowa faktura, związki słowno-muzyczne. Jedynym wyjątkiem od tej reguły jest ***Modlitwa gdy Dziadki idą spać - Już się zmierzcha***, w której kompozytor stosuje róźne techniki polifoniczne głównie imitacje.

W *Kancjonale Puławskim* z 1567 r. zachował się Psalm CXVI Wacława z nowym i małymi zmianami muzycznymi. Podpisany jako **Diakon Grzegorz zakonnik**
Wacław z Szamotuł komponował także monodie takie jak *Dziękowanie po jedzeniu* (Sygnowana V.S.). Jest to niemiecka pieśń świecka *Mein Frewd (Locheimer Liedernuch)* z 1450, poddana kontrafakturze z tekstem *Ave rubens rosa*, a później z tekstem *Herr Christ*, a w końcu z trzema różnymi tekstami polskimi.

### 2.3.2 Marcin Leopolita
Marcin ze Lwowa, Lwówczyk, łac. *Leopolis*. Żyjący około 1540 - 1589 r.. Diałał na dworze królewskim Zygmunta Augusta w latach 1560-61
#### 2.3.2.1 Twórczość 
Twórczość Leopolita jest szczątkowo zachowana, ostały się tylko *Missa Paschalis* oraz pięć motetów.
##### **Missa Paschalis**
*Missa Paschalis* to pięciogłosowa msza z głosem 6 w Agnus Dei. Brak orginału, zachowały się tylko dwie kopie z XVII wieku. Jest to **pierwszy zachowany polski cykl mszalny**.  Materiał dźwiękowy składa się z 4 pieśni wielkanocnych, z których *Chrystus Pan zmartwychstał* odgrywa rolę wyjątkową, staje się rodzajem "motywu czołowego", pojawia się takżę w wielu momentach w toku dzieła.

Styl mszy reprezentuje **styl polifonii lat 1560-1580**. Charakteryzuje go:
- **Obsada pięciogłosowa** z sześciogłosem w części Agnus Dei
- Przeciwstawianie **odcinków kontrastujących fakturalnie** 
- Melodyka zwokalizowana

Można zauważyć **silny wpływ** polifonii **Niderlandczyków** i Francuzów, bez zetknięcia się z muzyką Palestriny. 
##### **Motety**
Pięcio głosowe motety znane tylko z opracowań na organy. Motety nie stanowią materiału jednolitego stylistycznie. Powstawały najprawdopodobniej w różnych okresach, wczesy *Spiritus domini*, a późny *Resurgente Christo Domino*. Ten drugi cechuje największa dojrzałość techniczna. 
Dobre wyczucie formu, pełne przeimitowanie, zaawansowany kontrapunkt, biegłość techniczna. Wpływ polifonii post-Josquinowskiej, w Polskich **źródłach mylono Leopolite z Clemensem non Papa**.

## 2.4 Mikołaj Gomółka
### 2.4.1 Biografia
Urodzony **około 1535 r.**, współczesny Orlandowi di Lasso (1532-1591).
Od **1545** roku służy jako chłopiec-dyszkancista **na dworze Zygmunta Augusta**.
Uczył się u Johannesa Klausa. Od **1558 roku** pełnoprawny instrumentalista, na dworze zetknął się z **Wacławem z Szamotuł**, **Marcinem Leopolitą**, **Bakwarkiem**.
Od 1566 roku pisatuje funkcje ławnika w Sandomierskim sądzie. W **1580** wydaje ***Melodie na psałterz Polski*** w Krakowie, gdzie zatrudnia się u **biskupa Piotra Myszkowskiego** (dla którego dedykował psałterz). W 1587 r. porzuca służbe u biskupa i poszukuje szczęścia w branży górniczej. Rok przed smiercią w **1590 r.** działa na dworze **Jana Zamojskiego**.
### 2.4.2 Kontekst kulturowy - Przekład Psalmów
W XVI wieku przekład psalmów na język polski stał się jednym z najważniejszych postulatów reformacji, dążącej do uczynienia liturgii zrozumiałą dla wiernych poprzez wprowadzenie **języka narodowego**. W tym okresie powstały trzy kluczowe tłumaczenia Psałterza: **Jakuba Lubelczyka** (1558), **Jana Kochanowskiego** (1579) oraz **Macieja Rybińskiego** (1605/1606)

### 2.4.3 ***Melodie na psałteż polski przez M. G. uczynione***

#### Ogólne Informacje
Jedyne zachowane dzieło Gomółki. Wydane w **Krakowie w 1580** r. w oficynie **drukarskiej Jana Januszewskiego**, dedykowane **biskupowki Piotrowi Myszkowskiemu**. 
Zachowało się **9 egzemplarzy pierwodruku**, poszczególne egzemplarze różnią się czciąką, co sugeruje dodruk.
Ani Gomółka, ani Kochanowski **nie byli protestantami**. Przetłumaczenie psalmów na język ojczysty i ich umuzycznienie to idea zgodna z **duchem reformacyjnym**.

Uchodzą za pomnik kultury staropolskiej. Jest to jedyne dzieło Gomółki, składa się z 150 utworów z prostą fakturą *nota contra notam*. 
W przeciwięstwie do typowych psałterzy i kancjonałów reformacyjnych, **nie są oparte na *cantus firmus***. Materiał melodyczny nawiązuje do pieśni i zancjonałów Polskich i Europejskich.

#### Analiza 
Płaszczyzna semantyczna, opracowanie muzycze podporządkowane jest warstwie treściowej i wyrazowej tekstu - *imitatione della natura*.

**Gomółka stosuje różne techniki malarstwa dźwiękowego** takie jak: 
- Dobór Modusu do charakteru psalmu (psalmy radosne w modusie wielkotercjowym jońskim/miksolidyjski, a o charakterze smutym w doryckim lub frygijskim). 
- Psalmy smutne odmalowanę są przez niski rejestr głów na początku utworu oraz wolne tempo oraz metrum dwudzielnym, natomiast psalmy radosne mają charakter taneczny (metrum trójdzielne). 
- **Madrygalizmy**.

**Gomółka stosuje trzy zasady deklamacyjne**:
- **Deklamacja imitująca** - naśladująca prozodie języka, narzędziem odwzorowania akcentów jest rytm.
- **Deklamacja zderformowana** - świadoma transakcentacja muzyczna jest środkiem zamierzonej stylizacji tanecznej. Język staje się środkiem wyrazu.
- **Deklamacja inicjalna** -  Relikty dawnej tradycji właściwej dla Polski połódniowej (tzw. Czechizmy) z której Gomółka pochodził. 
## 2.5 Muzyka Instrumentalna XVI wieku
### 2.5.1 Źródła 
#### 2.5.1.1 Tabulatury Organowe
**I połowa XVI wieku** W tym okresie dominował ośrodek krakowski, a muzykę zapisywano **notacją niemiecką** (liniowo-literową).
- **Tabulatura Jana z Lublina (1538–1548):** To absolutny unikat – największy instrumentalny zabytek muzyki dawnej na świecie, liczący ponad 520 stron i 230 dzieł. Zawiera nie tylko utwory (preambuła, tańce, intawolacje), ale też traktat teoretyczny o kontrapunkcie i instrukcję strojenia organów.
- **Inne źródła:** Należą do nich **TBN** (zapis na desce pulpitowej sprzed 1528 r.), **TBP** (z fragmentami motetu Heinricha Fincka) oraz zaginiona w 1944 roku **Tabulatura z klasztoru św. Ducha** w Krakowie.

**II połowa XVI wieku** Repertuar stał się bardziej zachowawczy, skupiony na potrzebach liturgicznych, głównie w północnej Polsce (Łowicz, Gdańsk, Toruń).
- **Tabulatura Warszawskiego Towarzystwa Muzycznego (ok. 1580):** Znana jako „Łowicka”, zawierała 77 kompozycji liturgicznych, m.in. Marcina Leopolity i Jakuba Sowy.
- **Inne źródła:** **Tabulatura Jana Fischera z Morąga** (1595) z ogromną liczbą 150 intawolacji motetów oraz **Tabulatura Gdańska**.
#### 2.5.1.2 Tabulatury Lutniowe
W tabulaturach lutniowych stosowano trzy typy notacji: włoską, francuską i niemiecką.
**I połowa XVI wieku**
- **Krakowska Tabulatura Lutniowa (1555):** Skopiowana przez Hansa Kernsthoka, zawiera 66 utworów, w tym fantazje, motety i polskie tańce (np. _Czarna krowa_).

**II połowa XVI wieku** Okres ten cechuje wzrost wirtuozerii i międzynarodowa sława polskich lutnistów.
- **Valentin Bakfark:** Jego tabulatury wydawane w Lyonie (1553) i Krakowie (1565) to szczytowe osiągnięcia epoki, niezwykle trudne technicznie, o gęstej polifonii do 6 głosów.
- **Wojciech Długoraj i Jakub Reys (Polak):** Długoraj zasłynął jako improwizator (jego utwory przetrwały w zbiorach z 1619 r.), a Reys, działający w Paryżu, zapowiadał już nowsze style barokowe.
- **Diomedes Cato:** Włoch z pochodzenia, który w Polsce tworzył m.in. ricercary i polskie tańce

### 2.5.2 Najważniejsi kompozytory 
#### 2.5.2.1 Muzyka organowa
- **Jan z Lublina** – twórca (kopista) największej w Europie tabulatury organowej (1538–1548), która zawiera ponad 230 utworów oraz traktat o kontrapunkcie i instrukcję strojenia organów.
- **Mikołaj z Krakowa (Nicolaus Cracoviensis)** – jeden z najważniejszych kompozytorów I połowy wieku; tworzył preambuła, opracowania pieśni oraz popularne tańce, takie jak _Hajducki_ czy _Szewczyk idzie po ulicy_.
- **Mikołaj z Chrzanowa** – długoletni organista na Wawelu, znany z intawolacji motetu _Protexisti me Deus_.

#### 2.5.2.1 Muzyka lutniowa
- **Valentin Bakfark** – europejskiej sławy wirtuoz na dworze Zygmunta Augusta; jego twórczość cechuje szczytowy poziom techniczny i skomplikowana polifonia (do 6 głosów) w fantazjach i intawolacjach.
- **Jakub Reys (Jakub Polak)** – lutnista królewski działający głównie we Francji; był cenionym improwizatorem, a jego styl zapowiadał barokową technikę _style brisé_.
- **Wojciech Długoraj** – nadworny lutnista Stefana Batorego; tworzył fantazje i tańce o charakterze improwizacyjnym.
- **Diomedes Cato** – Włoch osiadły w Polsce, służący Zygmuntowi III Wazie; łączył styl włoski z polską tradycją, komponując fantazje, ricercary i tańce na lutnię oraz organy.
- **Benedykt z Drużna** – działający w Prusach (Elbląg, Gdańsk); opublikował we Frankfurcie tabulaturę z intawolacjami utworów m.in. gdańskich muzyków.
# 3. Barok
## 3.1 Dialogo
**Dialogi Religijne** (wł. *Dialogo, Dialogi Sacri*, łac. *Dialogus*) to paradramatyczne i dramatyczne gatunki muzyki religijnej. Komponowane w *stile moderno*, w języku włoskim lub łacińskim, stanowią **nowy gatunek** powstały w **XVII wieku**.
W pierwszej połowie stulecia *dialogo* rozpowszechnione we Włoszech, a potem także w Niemczech (dialogi Niemieckie). Wykonywano je w oratoriach i kościołach podczas nabożeństw (ale nie liturgii). Z dialogo rozwinie się **Oratorium**.
W Polsce najprawdopodobniej oratorium rozpowszechnił **Giovanni Francesco Anerio**, który wydał w 1619 r. dialogi religijne, a w latach **1625-1630 działał w Warszawie**.
**W Polsce bardzo nieliczne**, być może wykonywano dialogi Giovanniego Francesca Aneria (w latach 1624-1630). Najwcześniejsze są dialogi Philippa Friedricha Buchnera z 1644 pt. *In illo tempore, O quanta in coelis laetitae, Pastores*.
### 3.1.1 Bartłomiej Pękiel
Urodzony w 1601 roku, zmarły około 1670. Maestro di capella kapeli królewskiej w Warszawie (po wyjeździe Marca Scacchiego w 1649 roku). W końcu 1640 lub na początku 1650 tworzy swoje dialogo na okres Adwentu ***Audite mortales***..
#### 3.1.1.1 *Audite Mortales*
Utwór znany z dwóch źródeł:
- Rękopis tabulaturowy ze zbioru Dubenów w Universitatbibliotek w Uppsali
- Rękopis ze zbioru Staatbibliothek Preussischer Kulturbesitz w Berlinie
Tematyka ta sama, co w *iudicium Extremum* Giacomo Carrissimiego ([[Powstanie Oratorium#Giacomo Carissimi]]) - przestroga przed sądem ostatecznym. 

Śpiew realizowany jest w ***stille recitativo*** lub w zespołach, niemal zawsze z towarzyszeniem trzech viol i basso continuo. Recytatywy bez melodycznych i tekstowych powtórzeń. Melizmaty pojawiają się konwencjonalnie w roli podkreślenia wymowy emocjonalnej wybranych słów ([[Retoryka Muzyczna Baroku]]). Nie występują arie i odcinki aryjne. Kompozycja bliskim rzymskim dialogom łacińskiem z lat 30 i 40 XVII wieku.

### 3.1.2 Kaspar Forster Młodszy
dański Kompozytor żyjący w latach 1616 - 1673, śpiewak o rozległej skali głosu. Przez krótki okres kierował zespołem Gdańskiego kościoła Mariackiego. Studiował we Włoszech u Carissimiego ([[Tematy Egzaminacyjne Barok#Giacomo Carissimi (1605 - 1674)|Carissimi]]).
Autor 48 zachowanych kompozycji w tym 6 dialogów biblijnych. Większość z nich powstała zapewne podczas pobytu kompozytora w Danii w latach 1652-1655 i 1661-1667. 
#### 3.1.2.1 *Viri Israelite*
Jeden z dwóch największych dialogów Forstera. **Tekst łaciński**, pochodzący ze Starego Testamentu, parafraza Księgi Judyty (4, 7-13), zaopatrzony w **rymy**.
Obsada składa się z czterech solistów (Canto, Alto, Tenore, Basso), pary skrzypiec, pary altówek *in ripieno* oraz grupy continuo (wykonywanej na organach). Osoby występujące w Dialogo to: narreator (alt), Judyta (sopran), Holofernes (bas), Ozajasz (tenor) oraz Izraelita (tenor). Wykonawcy postaci występują także w zespołach głosów i chórach dydaktycznych.
## 3.2 Koncert Kościelny
## 3.3 Franciszek Lilius
Syn Vincenza (zmarłeo około 1639 r.). W latach 1620-1630 cłonek **Kapeli Królewskiej**, następnie kapelmistrz kapeli wawelskiej, gdzie kształcił chłopców - sopranistów. 
Uprawiał prawie wszystkie gatunki muzyczne w *prima i seconda pratica*. Lilius **utrzymywał kontakty ze środowiskiem rzymskim**.

Znamy **tytuły 92** kompozycji dzieł Liliusa, z czego **zachowały się 25**, w tym **8 niekompletnych**. Popularne zwłaszcza małogłosowe koncerty (znamy tylko religijne), charakteryzujące się dwugłosem wokalnym i basso continuo. 
#### 3.3.1 *Missa a quatro voci*
**Msza czterogłosowa** (Alt, Dwa Tenory i Bas) przeznaczona na chór męski a capella (dokładniej **kapeli Rorantystów**). Złożona tradycyjnie z 6 części. Jedyna z zachowanych kompozycji Liliusa reprezentująca typ mszy przeimitowanej. Zbliżona pod tym względem do Pękiela (*Msza Roracka*).

Tonalnie i materiałowo **jednolita kompozycja** w modusie doryckim (transponowanym do g). Integralna tematycznie, te same lub nieznacznie przekształcone motywy, ale także transmisje całych odcinków wielogłosowych: Kyrie w Benedictus, Gloria w Agnus Dei. Daje to w wyniki jedność całego cyklu.

Silnie zaznaczona retoryka (np. w *crucifixus*), kumulacje opóźnień dysonansowych. Typowo barokowa polifonia *a capella*, dysonasne, alteracje, ukoścnie brzmienia półtonów i dysonansów, zaskakujące zwroty harmoniczne.
#### 3.3.2 *Jubilate Deo*
Muzyczne opracowanie Psalmu 100 (*Jubilate Deo omnis terra*) przeznaczone na 2 Canto, Alt, Tenor, Bas, 2 Skrzypce, Viole, 2 Tromboni, Fagot i Organy realizujące Basso Continuo. Koncert Kościelny. Rękopis przechowywany jest w Bibliotece Uniwersyteckiej w Królewcu. Jeden z najwspanialszych utworów w tym gatunku powstałych na terenie Polski.

## 3.4 Marcin Mielczewski
## 3.5 Kapelmistrzowie Włoscy w Polsce
### 3.5.1 Annibale Stabile
Uczeń Palestriny. Najprawdopodobniej zmarł w drodze do Krakowa w **1595** roku. 
Zachowała się jedna kompozycja na 2 chóry w ***Melodiae Sacrae*** wydrukowanymw Krakowie w 1604 roku, być może był to repertuar kapeli królewskiej.

### 3.5.2 Luca Marenzio
Przebywał w Polsce w latach **1596-1597**. Był pierwszym włoskim kapelmistrzem w Polsce. **Duży dorobek religijny** - ok. **30 utworów polichóralnych** na 8-18 głosów. Reprezentował polichóralność wenecką.

Luca Marenzio **wyjechł z Polski** w **1597 roku**. Po jego wyjeżdzie opublikowano w Krakowie **3 motety** Marezio w zbiorze *Melodiae Sacrae*.  
Zachowała się jedna masza: ***Missa super Iniquos odio habui*** w postaci odpisu z 1602 roku proweniencji śląskiej (fragmenty także w Gdańsku i Pradze). Jest to msza-parodia opracowana na własnym ośmiogłosowym motecie *Iniquos*.
Kapelmistrz kierował wykonanie tej mszy w Warszawie

### 3.5.3 Guilio Cesare Gabussi
Pochodził z Mediolanu, przebywał w polsce między 1601, a 1602 rokiem. Realizował wytyczne Soboru Trydenckiego. Znamy jeden motet sześciogłosowy zachowany w ***Melodiae Sacrae***.

### 3.5.4 Asprilio Pacelli
Pochodził z Rzymu w Polsce spędził 21 lat (1602-1632). Działał od 1595 roku w Cappella Giulia, **uczeń Palestriny**.
Gdy przybył do Polski napisał już **20 utworów polichóralnych**. Dzieła te stanowiły bieżący repertuar kapeli królewskiej. Dwa utwory zachowały się w ***Melodiae Sacrae***, a dziewięć następnych w ***Tabulaturze Pelplińskiej***, świadczy to o cyrkulacji Muzyki Pacelliego.  
Pacelli w **1608 roku** wydał w **Wenecji** zbiór ***Sacrae Cantiones***, dedykowany Zygmuntowi III. Zbiór zawierał 26 motetów polichóralnyc przeznaczone na 5-50 głosów. Sama publikacja zachowała się w jednym egzemplazu przechowywyanym w *Berlince*.
Pacelli reprezentował styl polichóralności rzymskiej, tj. styl polichóralny Palestriny.
### 3.5.5 Marco Scacchi
Żył w latach 1602-1662, spedził 28 lat w Polsce (1621-1649). 
**Kapelmistrz od 1632**, aranżuje na **pogrzeb Zygmunta III** (1632) muzykę "***na 4 rozstawione chóry***". W 1635 roku ożenił się w Warszawię z Niemką Reginą Kellerin.
Wraz z Kapelą Królewską towarzyszył królowi w podróżach do Wilna, Krakowa, Częstochowy i do Gdańska. **Wyjechał z Polski** po **śmierci Władysława IV**, kapele przyjął po nim B. Pękiel. Uzyskał od króla Jana Kazimierza zgode na wyjazd do Itali w celu leczenia, z którego nie wrócił.

## 3.6 Damian Stachowicz
Ur. 1658 zm. 1699. Kształcił się w wielu miejscach. W swoim czasie bardzo zanany. Z 30 znanych utworów zachowało się ok. 13 kompozycji. Muyzka religijna w stylu koncertującym. Wprowadzi na obszar Polski **trąbki *Clarini***. Stałą obsadą jego utworów była CATB (2 CATB), 2 cln, 2 vln + b.c. Melodyka odcinków monodycznych w jego utworach jest bardzo rozwinięta - zbliża się do koloratury. Do najważniejszych utworów należą *Missa Requiem* i *Veni Consolator*
### 3.6.1 *Requiem*
Obsada: CCATB, 2 cln, 2 vln i grupa continuo. Rękopis znajduję się w Zbiorach Biblioteki Diecezjalnej w Sandomierzu. Być może wykonana była podczas uroczystości żałobnych po śmierci rektora kolegium pijarów w Łowiczu (w 1697 roku). 
Uroczysta Forma - trąbki clarino w ritornellach instrumentalnych - typ mszy solemnis. *Requiem* wykonuję się wraz z odcinakmi śpiewanymi chorałowo (*intonatia*)
### 3.6.2 *Veni Consolator*
Obsada: Cantus solo, cln i basso continuo. Koncert solowy, w którym po raz pierwszy pojawia się symetryczna forma ABA - solowa *arię da capo*. Ciekawy przykład wpływu weneckiej arii operowej na koncert wieloodcinkowy: wzór arii z jedną lub dwoma trąbkami *clarino* w której dominują narzucane przez instrument figury melodyczne: fanfary, skoki, rozłożone akordy
## 3.7 Jacek Różycki
## 3.8 Grzegorz Gerwazy Gorzycki
Urodzony około 1665 r. zmarły w 1734 roku. Studiował w Pradze i Wiedniu, w Krakowie wyświęcony na księdza. 
**Od 1698 roku kapelmistrz Kapeli Wawelskiej** (podopnie jak [[11. Twórczość Franciszka Liliusa|Franciszek Lilius]]), którą kierował przez **36 lat**, ponadto pełnił wiele obowiązków związanych z urzędami kościelnymi. Był to niezywkle trudny okres, pełen wojen, okupacji i zarazy.
### 3.8.1 *Missa Paschalis*
Msza na chór czterogłosowy. Nurt dawnej muzyki *a capella*. W cyklu Gorczycki wykorzystuje melodie polskich pieśni wielkanocnych: *Pan Chrystós zmartwychstał*, *Wstał Pan Chrystus*, *Wesoły nam dzień nastał*. Występuje modalność (głownie modus miksolidyjski) respektująca wszelkie zasady, co świadczy o dużej wiedzy historycznej kompozytora. 
Występują głównie dwie techniki kompozytorskie: imitacyjna (np. w ***Kyrie***) i *nota contra notam* (np. **Gloria**). Melodyka czerpana z chorału i pieśni, poddawana jest obróbce stylistycznej. 
### 3.8.2 *Completorium*
Kompozycja na Chór czterogłosowy, dwoje skrzypce, dwa clarino i *basso pro organo*. 
**Ostatnia część *Officium***, na zakończenie dnia. Jako odrębna forma rzadko opracowywane muzycznie - głównie w ośrodkach zakonnych.
Utwór **odkryty w 1961 roku w Rakowie Opatowskim**.
Jest to **kompozycja cykliczna** obejmująca: cztery psalmy, hymny, responsorium *breve* i kantyk Zachariasza.
### 3.8.3 *Litaniae de Providenta Divina*
Litania na chór pięciogłosowy (zdwojone canto), dwa oboje, dwie clarino, dwoje skrzypiec oraz viola bassa i organy jako *basso continuo*. Powstał w 1726 roku. Rękopis znajduję się w **Miejskim Archiwum Svaty Jur na słowacji**.
Kompozycja cykliczna składa się z **7 części** wyodrębnionych przez zmiany rytmiczne, metryczne i fakturalne. Górecki stworzył z litani cykl **koncertu wieloodcinkowego**. Każda **część** litanii **kończy się kadencją**.

Kompozycja wykorzystuje klamre narreacyjną, cykl zaczyna i kończu od zwrotu ***Kyrie Eleison, Christe Eleison, Kyrie Eleison***. 
### 3.8.4 *Illuxit Sol*
Motet na chór pięciogłosoyw (zdwojony canto), dwoje skrzypiec, 3 violony i basso continuo. 
Zachowany w rękopisach Biblioteki Jagielońskiej jako *Motteto de Martyribus* (kopia sporządzona przez Walentego Bukowskiego). Gorzecki był twórcą motetów *a capella*, które pisał na potrzeby kapeli rorantystów ([[4. Łacińska Polifonia XVI wieku#Kapela Rorantystów|Kapela Rorantystów]]).

Na wzór motetu ukształtowany jest koncertujący *illuxit sol*, zaliczany do **małej kantaty wieloczęściowej** lub **kościelnego koncertu wersetowego**. Tekst jest swobodną parafrazą **fragmętu Listu św. Pawła do Rzymian** (8, 35-39).

**Budowa czteroczęsciowa**, podzielone na **mniejsze ogniwa**. Materiał nie zabiera melodii chorałów, duże znaczenie czynnika instrumentalnego. Kompozytor eksponuje skrzypce i basso continuo, jako środek artystyczny typowy dla baroku. 

## 3.9 Stanisław Sylwester Szarzyński
**Stanisław Sylwester Szarzyński** (czynny w ostatniej ćwierci **XVII wieku**) najprawdopodobniej zakonnik cysterski związany z Łowiczem (liczne przekazy utwór pochodzą z Łowicza). Zachowało się tylko **11 kompozycji**. Twórczość prawie wyłącznie w nurcie *seconda pratica*, wokalno-instrumentalna, z przewagą kompozycji koncertujących: koncerty solowe oraz na 4, 5 głosów.
### 3.9.1 *Jesu, spes mea*
**Koncert solowy**, przeznaczony na sopran, dwoje skrzypiec i grupe continuo. Tekst poetycki, emocjonalny, intymny, oparty na kontrastach.
Pod względem formanym koncer ten jest **zbliżony do kanaty solowej**, o czym świadczą:
- Ograniczenie liczby odcinków (różne tempa i metra) do pięciu
- Powiększenie rozmiarów odcinków
- Podział na odcinki kantylenowe, aryjne i recytatywne
- 
Liryczny temat melodyczny to opracowanie pieśni Przez czyśćcowe upalenia, która jest eksponowana zarówno w postaci orginalnej, jak i przetworzonej wariacyjnie. Melodyka, wykazująca już slny związek z tonalnością dur-moll, stanowi nawiązanie do twórczości kompozytorów rzymskich ([[Powstanie Oratorium#Giacomo Carissimi|Carissimi]], Graziani) i wiedeńskich (Johan Kaspar Krell, Antonio Draghi). Nie odzwierciedla jesdnak jeszcze twórczości Neapolitańskiej.

Kantata włoska ([[Tematy Egzaminacyjne Barok#Włoska Kantata. Geneza i Charakterystyka.|Włoska Kantata Świecka]]) ma charakter kameralny,
Pierwsza część eksponuje melodie  pieśni *Przez Czyściowie Upalenia*, aktywny jest sporan i continuo, ma charakter recytatywny.
Druga część oparta jest na motywie dynamicznych wznoszących się ósemkach.
Następnie pojawia się część wolniejsza w 3/2 o charakterze recytatywnym. Melodyka oparta na opadającej kwarcie. Budowa oparta na polifonii.
Ostatnia część oparta jest na powtarzanym w partii skrzypiec dzwięku a. 

### 3.9.2 *Ad hymnos ad cantus*
Koncert rondowy (forma koncertu, rolę refrenu pełnią odcinki tutti, traktowane homorytmicznu) przeznaczony na chór z podwojonym sopranem, dwoje skrzypiec, wiolonczele i organy jako *basso continuo*. 

Tekst wybitnie radosny, pochwaly, nawołujący do oddawania Bogu chwały, poprzez Śpiew, klaskanie, okrzyki.

Ważna rola harmoniki, rozwijanej według systemu dur-moll, pojawiają się w związku z tym regularne ukształtowania frazy, faktury, rozkładu kadencji.
Symetryczność występuje w refrenie.
### 3.9.3 *Completorium*
Chór, dwoje skprzypiec, dwie trąbki clarino i basso contiuno na organy. 
Cykl utworó przeznaczony do wykonania jako część oficjum: 4 psalmy, hymn, kantyk Zachariasza.

Utwór tworzy muzyczną całość (ta sama obsada, tonacja D-dur, a także pokrewięństwa melodyczne). 

Wstępne ogniow pierwszego psalmu eksponowane jest także w dalszej jego części oraz w pozostałych psalmach i kantyku (utrzymane w metrum 3/2 homorytmiczna partia *Cum invocarem*).

Udane zespolenio formy cyklicznej z rondową. Starzyński w sposób mistrzowski operuje formą wersetową, opartą na zmianach temp, faktury i obsady. Odcinki zazębiają się na kadencjac - ostatni akord jednego odcinak współwystępuje z pierwszym akordem następnego. Utwór pozbawiony jest natomiast niemal zupełnie faktury polifonicznej.
## 3.10 Marcin Józef Żebrowski
## 3.11 Muzyka Instrumentalna XVII wieku
# 4. Klasycyzm

